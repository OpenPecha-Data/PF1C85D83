བྱཿ།བཀའགུ།་།།ཤཱ་ཆི།ཧཱ་སྦྱ་༧༧༡༧ཤཱ་0འཿཅུ༷༷ང༠༦༠ཇིབ་ཇིང ་50༥༥33་་7་བཅི་ ཁོ་ཞུག༷་༥༠་ཡོཁོག

རི ་༦༣༷ ནཱ ་མ ཚོ ་ ༧ ་་སྡེ ་སྣ་ ༤ ༼རྩ སྟེ ་— ་ཕོ ན (རྟ ་— 9 1 ་ཞེ་༥ ༩༄༄ མོ ་ སྐུ ་་ — 3གོ ག ཟི སྐུ་〉 〉 ་ ་༤

ཏྟྭཾ༷ ་་་་

དཀརནགཕྱེདཔའིསྤྱནརསཔདྨའིའདབག ཡོའདྲིསའགྲོལབརྩབསརབགྱེནསའཇིགསབབརྒྱདལསདབུགསདབྱུངསྭཱརེམག ཕྲིནལསཕྱོགསབརྒྱརའབརབའིདངོསགྲུབསྩོལ

༷ཟློརྣི།།སྡུ།༑དྷི༷༷༷༵།། ༵༵༵༵༵༵༵༵༵༵༵༵༵༵།ཁྲུད།

་མཐའི་བསྟན་བཅོས་མི་ཆ་ཞེས་བྱ་བ་བཞུགས་སོ

སྐྲུན་ཞུས་ནས་རྒྱ་ཆེའི་ཀློག་པོ་རྣམས་ལ་གཟིགས་འབུལ་ཞུས་པ་ལ། ནོར་འགལ་གོ་འཁྲུལ་ཆད་ལྷག་སོགས་ཀྱི་ཉེས་སྐྱོན་ཅི་མཆིས་པ་དག་ཀློག་པ་པོ་རྣམ་པའི་སྤྱན་སྔར་བཟོད་པར་གསོལ་ཞེས་པའི་ཞུ་འབུལ་སྡང་བཅས།སྤྲེ

1དཀར་ཆགདཔོ་སྐུན་གསལ་བཤད།་་་་་་་་་་་་་་་་་་་་་་་་་་་་་་་་་་་་་་་་་་་་་ (1)རྩོམ་པ་པོའི་མཛད་རྣམ་མདོར་བསྡུས། ་་་་་་་་་་་་་་་་་་་་་་་་་་་་་་ (1)མཆོད་བརྗོད་དང་རྩོམ་པར་དམ་བཅའ་བ ་་་་་་་་་་་་་་་་་་་་་་་་་་་ (1)དང་པོ། རྒྱ་ཆེན་སྒྲུ་མ་ལྟ་བུའི་ཆོས་ཚུལ་གནས་ཏེ་ནང་པར་གྱུར་པའི་གངས་ས་པའི་རྣམ་བཞག་བསྟན་པ། ་་་་་་་་་་་་་་་་་་ (3)དང་པོ། རང་ལུགས་བཞག་པ།་་་་་་་་་་་་་་་་་་་་་་་་ (3)གཉིས་པ། ལོག་རྟོག་བསལ་བ ་་་་་་་་་་་་་་་་་་་་་་་་ (3)གཉིས་པ། བྱེ་བྲག་སྤ་བའི་ཆོས་ཚུལ་ལ་གནས་ཏེ་བྱེ་བྲག་སྨྲ་བའི་རྣམ་བཞག་བསྟན་པ། ་་་་་་་་་་་་་་་་་་་་་་་་་་་་་་་་་ (7)དང་པོ། རང་ལུགས་བཞག་པ།་་་་་་་་་་་་་་་་་་་་་་་་ (7)གཉིས་པ། ལོག་རྟོག་བསལ་བ ་་་་་་་་་་་་་་་་་་་་་ (14)གསུམ་པ། མདོ་ནྡེ་པའི་ཆོས་ཚུལ་ལ་གནས་ཏེ་མདོ་སྡེ་པའི་རྣམ་བཞག་བསྟན་པ། ་་་་་་་་་་་་་་་་་་་་་་་་་་་་་་་་་ (16)དང་པོ། རང་ལུགས་བཞག་པ། ་་་་་་་་་་་་་་་་་་་་་ (16)གཉིས་པ། ལོག་རྟོག་བསལ་བ ་་་་་་་་་་་་་་་་་་་་་ (22)བཞི་པ། སེམས་ཙམ་པའི་ཆོས་ཚུལ་ལ་གནས་ཏེ་སེམས་ཙམ་པའི་རྣམ་བཞག་བསྟན་པ། ་་་་་་་་་་་་་་་་་་་་་་་་་་་་་་ (25)དང་པོ། རང་ལུགས་བཞག་པ། ་་་་་་་་་་་་་་་་་་་་་ (25)གཉིས་པ། ལོག་རྟོག་བསལ་བ ་་་་་་་་་་་་་་་་་་་་་ (38)

2 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ལྔ་པ། ཐ་སྙད་དུ་དབུ་མ་པའི་ཆོས་ཚུལ་ལ་གནས་ཏེ་དབུ་མ་པའི་རྣམ་བཞག་བསྟན་བ། ་་་་་་་་་་་་་་་་་་་་་་་་་་་་་་་་་ (ཆ)དངཔོ། སྟེ་མ་རང་དརྣ་ཪྴ་རྣགཤེ་སྟེ་མ་རང་དཔའིལུསབསཔ། ་་་་་་་་་་་་་་་་་་་་་ (1)དང་པོ། རང་ལུགས་བཞག་པ། ་་་་་་་་་་་་་་་་་་ (ཡོ)གཉིས་པ། ལོག་རྟོག་བསལ་བ ་་་་་་་་་་་་་་་་་་་་་ (82)ག〉པ། ཐསབདུདབུ་མཐལའགྱུརཔའི་ཪྴཚུལ་ལ་ཡོས་ཏེདབུ་མཐལའགྱུར་༠་ཧྲཱུཅིགསབསྙེནཔ། (108)དྲུག་པ། རྒྱ་ཆེན་སྒྲུ་མ་ལྟ་བུའི་ཆོས་ཚུལ་ལ་གནས་ཏེ་མཇུག་ཡོངས་སུ་རྫོགས་པའི་བྱ་བ་བསྟན་པ།་་་་་་་་་་་་་་་་་་་་་་་་ (154)དངཔོ། ཐེགཔརང་ནངརྨཱཿསྤོ༤༤ཟ་༠ཙཱ་ཞརསྤྱོདུབསཔ། ་་་་་་་་་་་་་་་་་་་་་ (154)གཉིསག ཚིགསསུབཅདཔའི་མེརྟག་སིལ་མབཀྲམ་པའི་་དགོསབཅོས་གོ༠་མཇུགགབ ་་་་་་་་་ (159)ལན་གྱི་ཚུལ་ལས་འཕྲོས་པའི་གཏམ་འཇམ་དཔལ་དགྱེས་པའི་བཞད་སྒྲ་ཞེས་བྱ་བ་བཞུགས་སོ།་་་་་་་་་་་་་་་་་་་་་་་་ (161)ཞསྭཱ་ སྡོ་་ཤོ།ག་རི་སྒོ་མཚོནཤན། ་་་་་་་་་་་་་་་་་་་་་་་་་་་་་་ (169)ཟུརདུ་གསལག ་་་་་་་་་་་་་་་་་་་་་་་་་་་་་་་་་་་་་་་་་་་་་ (173)

1རྩོམ་པ་པོའི་མཛད་རྣམ་མདོར་བསྡུས།མཐའ་བཞི་གངས་རིས་བསྐོར་བའི་བསིལ་ལྗོངས་ན། །མཁས་དང་གྲུབ་པའི་མིང་ཅན་མང་ན་ཡང་། །མདོ་སྔགས་རྒྱ་མཚོའི་གླེགས་བམ་གཅིག་གྱུར་པ། །ང་ཡི་བླ་མ་སྨྲ་བའི་ཉི་མ་ཙམ། །དེ་ཡང་དམ་པའི་སྐྱེས་མཆོག་མང་པོའི་ལུང་ལྟར་ན་དགྱེས་མཛད་ལོ་ཙཱ་ཆེན་པོ་དང་ཐུགས་རྒྱུད་གཅིག་ཏུ་གྱུར་པའི་དབོན་རས་དར་མ་སེངྒེ་དེ་ཉིད་འཛམ་གླིང་ས་ཡི་ཐིག་ལེ་འཕགས་མཆོག་སྤྱན་རས་གཟིགས་ཀྱི་གདུལ་ཞིང་བོད་ཁ་བ་གངས་ཅན་ཞེས་ཡོངས་སུ་གྲགས་པ་ན་སྐལ་ལྡན་གྱི་གདུལ་བྱ་མང་པོ་སྨིན་གྲོལགྱི་ལམ་ལ་འགོད་ཕྱིར་དགེ་བའི་བཤེས་གཉེན་གྱི་སྐུར་བཞེངས་ནས་རྒྱལ་བསྟན་སྤྱི་དང་ཁྱད་པར་འགྲོ་མགོན་དཀར་བརྒྱུད་པའི་རིང་ལུགས་དྲི་མ་མེད་པ་འཛིན་པའི་དཔལ་ལྡན་བླ་མ་དམ་པ་མཚན་བརྗོད་པར་དཀའ་བ་དོན་གྱི་སླད་དུ་མཚན་ནས་སྨོས་ན་་མཁན་ཆེན་ཡིད་བཞིན་གྱི་ནོར་བུ༧བཀྲ་ཤིས་བསྟན་པ་རབ་རྒྱས་སམ་ངག་དབང་དབྱངས་ཅན་གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མ་་དཔལ་བཟང་པོའི་མཛད་རིམ་ཆུ་གཏེར་ཆེན་པོ་ལས་ཀུ་ཤའི་རྩེ་མོས་བླངས་པའི་ཆུ་ཐིགས་ཙམ་ཞིག་གང་གི་གསུང་གི་ཟིན་ལས་འཛམ་གླིང་ཡུལ་གྲུ་ཀུན་ལ་ཉུལ་བའི་སྐབས་དང་བསྟུན་ཏེ་དད་པའི་གསོས་སུ་སྤེལ་བར་བྱ་སྟེ།དེཡང་རིན་པོ་ཆེ་མཆོག་སྐུ་འཁྲུངས་པའི་ཡུལ་ནི་གནས་མཆོག་ཁ་བ་རི་པའི་ཡ་གྱལ་མདོ་ཁམས་ལྷ་ཐོག་རལ་གཞུང་རིག་པའི་འབྱུང་གནས་ཀྱི་ས་ཆ་གཞུ་ཆུང་སྒང་དུ་རབ་བྱུང་༡༦པའི་ལྕགས་ཁྱི་ལོ༡༩༧༠ལོར་རིགས་རུས་ཕུན་སུམ་

2 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཚོགས་་པའི་ཡབ་ནོར་བུ་རྒྱལ་མཚན་དང་བཀྲ་ཤིས་རྣམ་རྒྱལ་སྐུ་མཆེད་གཉིས་དང་ཡུམ་བསོད་ནམས་ཀླུ་མོའི་སྲས་ཀྱི་ཚུལ་དུ་ངོ་མཚར་གྱི་ལྟས་དུ་མ་དང་བཅས་བདེ་བར་སྐུ་བལྟམས།དེ་ནས་རིང་པོར་མ་ལོན་པར་གྲུབ་ཆེན་ཀུར་ནོར་རིན་པོ་ཆེ་མཆོག་ནས་འདི་བསྟན་པ་ལ་ཕན་ཤིན་ཏུ་ཐོགས་པ་ཞིག་འོང་བ་འདུག་པས་མཚན་ལ་བསྟན་པ་རབ་རྒྱས་ཞེས་གནང་བ་ལྟར་མཚན་དེ་ལྟར་བཏགས།ཡབ་ཡུམ་གཉིས་ཀྱི་ཀྱང་གཙང་སྦྲ་དང་བཅས་ཏེ་བསྐྱེད་བསྲིངས། རིན་པོ་ཆེ་མཆོག་སྐུ་ཆུང་ངུའི་དུས་ནས་ཀྱང་རབ་བྱུང་གི་རྟེན་ཅན་ལ་ཐུགས་ཤིན་ཏུ་མཉེས་ཤིང་། དེའང་དགུང་ལོ་ཤིན་ཏུ་ཕྲ་བའི་དུས་སུ་དགོན་ལུང་ནང་ནས་དགེ་འདུན་གྱི་ཆོས་སྒར་ཚོགས་པའི་དུས་རིན་པོ་ཆེ་མཆོག་ཚོགས་མཇལ་བར་ཕེབས་པའི་སྐབས་འཁེལ་བས། རིན་པོ་ཆེས་དགེ་འདུན་འདུས་ཚོགས་འཇལ་མ་ཐག་ཡབ་ལ་ཞུས་པ། ང་གྲྭ་པ་བྱེད་ཀྱི་ཡིན་ཞེས་ནན་ཏན་གྱིས་ཞུ་བ་ཕུལ་བས། ཡབ་ཀྱིས། ད་ལྟ་ཁྱོད་ལོ་ན་ཤིན་ཏུ་ཕྲ་བས་ག་ལ་ཡོང་རྗེས་སུ་བལྟའོ་ཞེསགསུངས་ནས་རེ་ཞིག་མ་གནང་བས་རིན་པོ་ཆེ་མཆོག་ནས་སྤྱན་ཆབ་ཁྲུམ་ཁྲུམ་དུ་བསིལ་བར་མཛད།དགུང་ལོ་དྲུག་གི་ཐོག་རིན་པོ་ཆེ་མཆོག་ནས་ཐོག་མར་སྐུ་ཚེ་འདིའི་ཡི་གེ་བསླབ་འགོ་བཅོམས་པའི་ཚུལ་བསྟན། འོན་ཀྱང་གཞན་དང་མི་འདྲ་བར་ཚེགས་མེད་དུ་མཁྱེན། དགུང་ལོ་བཅུ་བཞིའི་ཐོག་འཇོ་མདའ་རྫོང་འཛི་སྒར་བཀྲ་ཤེས་ཆོས་གླིང་དུ་ཆོས་བཞུགས་གནང་ཐོག་འཛི་སྒར་དགོན་གྱི་འདོན་རྟ་དབྱངས། གར་འཆམ། འབུད་དཀྲོལ་སོགས་ལ་མཁས་པར་གྱུར། རིན་པོ་ཆེ་མ་ཆོག་ནས་དེ་ཙམ་གྱིས་མཆོག་པར་མི་འཛིན་པར་དཔལ་རྒྱལ་བ་རྡོ་རྗེ་འཆང་དང་དབྱེར་མ་མཆིས་པའི་དགེ་བའི་བཤེས་གཉེན་ཆེན་པོ་མཁན་ཆེན་དོན་བརྒྱུད་ཉི་མའི་ཞབས་པད་སྤྱི་བོར་ལེན་པོའི་ཚུལ་བཟུང་སྟེ་གཞུང་ལུགས་

རྩོམ་པ་པོའི་མཛད་རྣམ་མདོར་བསྡུས། 3འདྲ་མིན་༢༥ཡས་མས་ཤིག་གསན་སྦྱོང་དཔྱིས་་ཕྱིན་པར་གནང་།དེ་བཞིན་རི་བོ་དགེ་ལུགས་པ་དང་། དཔལ་ལྡན་ས་སྐྱ། སྔ་འགྱུར་རྙིང་མ། དཔལ་ཇོ་ནང་པ། མཉམ་མེད་དཀར་བརྒྱུད་པ་སྟེ་མདོར་ན་གངས་ཅན་གྱི་གྲུབ་མཐའ་ཆེན་པོ་ལྔའི་རིག་གཞུང་རྒྱ་མཚོའི་ཕ་རོལ་དུ་སོན་ཕྱིར།རིས་མེད་གྱི་གྲུབ་མཐའ་མང་པོའི་བཤེས་གཉེན་ཅོད་པཎ་དུ་འཆང་ཞིང་ཞལ་ཆབ་ཕྲ་མོ་ཙམ་ཡང་མི་ཉམས་པར་ཐོས་བསམ་གྱི་སྙིང་པོའི་དོན་ལ་གཞོལ་བ་དང་། ལྷག་པར་དུ་འགྲོ་མགོན་དཀར་བརྒྱུད་པའི་རིང་ལུགས་ལ་ནང་བྱན་ཆུད་པར་མཛད། ཡབ་ཡུམ་དང་ཕ་ཡུལ་རིང་དུ་སྤངས་ནས་འཇིག་རྟེན་ཆོས་བརྒྱད་ལ་མགོ་སྙོམས་ཏེ་སྒོམ་སྒྲུབ་ཀྱི་སྙིང་པོའི་དོན་ལ་གཞོལ་ནས། ཙ་དཀར་བརྒྱུད་པའི་བཤད་གྲྭ་ལུང་རིགས་སྨྲ་བའི་དགའ་ཚལ་་ཞེས་གསར་འཛུགས་གནང་ཐོག་དེ་ན་འདུས་པའི་སྐལ་ལྡན་གྱི་གདུལ་བྱ་མང་པོར། བྱང་ཆུབ་སེམས་པའི་སྤྱོད་འཇུག་དང་། ཐར་རྒྱན། གཞུང་བཀའ་པོད་ལྔ། བདེ་རྒྱས་གསང་གསུམ་སོགས་ཚིག་དོན་མི་ཉམས་པའི་ཆ་ནས་ཚུལ་བཞིན་འཆད་གནང་མཛད། དེའང་འཆད་གནང་མཛད་པའི་ཚུལ་ནི་གོ་བདེ་ཞིང་གསལ་བ། རིགས་ལམ་གྱི་ཆུ་ཐུབ་པ་དཀའ་གནད་ལྷུག་པར་ཁྲོལ་བ་སོགས།མདོར་ན་འཆད་ཚུལ་དེ་ལྟར་ནུས་པའི་མཁས་དབང་ཞིག་ད་ལྟར་སའི་སྟེང་འདིར་དཀོན། དེ་ཙམ་མ་ཟད་རིགས་ལམ་ཕྲ་མོའི་སྒོ་ནས་ཡང་ནས་ཡང་དུ་རྟགས་གསལ་གྱི་ལམ་ནས་ཞིབ་པར་དཔྱད་དེ་གཏན་ལ་ཕབ་པའི་རྩོད་པའི་རིགས་པ་ལ་མཚོན་ན། རྗེ་འདི་ལུང་རིགས་ཀྱི་རྩོད་པ་ལས་ནམ་ཡང་ཕམ་མ་མྱོང་ཞིང་ལུང་རིགས་སྨྲ་བའི་མཁས་པ་མང་པོ་ལས་རྒྱལ་བར་མཛད་པའི་ལོ་རྒྱུས་ཤིན་ཏུ་མང་ཡང་འདིར་ཞིབ་པར་མི་སྤྲོའོ། །བོད་བསྡུས་འཆལ་བའི་སྒྲོས་ཀྱི་མ་བསླད་པར་དཔལ་ཆོས་ཀྱི་གྲགས་པའི་རིགས་ལམ་གཞིར་བཞག་གི་ཐོག་ནས་དངོས་སུ་རྩོད་ན་ཛས་རྒོལ་ལུང་རིགས་སྨྲ་

4 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བ་འབུམ་གྱི་ཚོགས་ལའང་མི་འཇིགས་པའི་སྤོབས་པའི་གདེངས་དང་ལྡན་པས་དེང་དུས་ཀྱི་རྟོག་གེ་སྨྲ་བ་ཆེས་ཕུལ་དུ་བྱུང་བ་ཞིག་གོགྲགས་འདོད་དང་མཁས་འདོད་ཀྱི་སྐྱོན་གྱིས་མ་འགོས་པར་མ་འོངས་པའིབློ་གསར་རྣམས་ལ་ཕན་དུ་རེ་ནས་རྗེ་འདིའི་ཐུགས་ཀྱི་བཞེད་པ་བྱང་ཆུབ་སེམས་ཀྱི་ཀུན་ནས་བསླངས་ཏེ་རྒྱལ་བའི་བཀའ་དང་རྗེས་འཇུག་མཁས་པའི་བསྟན་བཅོས་མང་པོ་དག་གཞིར་བཞག་སྟེ་རིན་ཆེན་རི་ལྟར་སྤུངས་ཀྱང་འཇལ་བར་དཀའ་བའི་ཆེས་ཕུལ་དུ་བྱུང་བའི་བསྟན་བཅོས་དེང་དུས་དཔར་སྐྲུན་ཞུས་ཟིན་པ་་བསྡུས་ཚད་དབུ་གསུམ་གྱི་དཀའ་འགྲེལ་ལེགས་བཤད་ཉི་མའི་འོད་ཟེར་་དང་། ༤རྩ་རིའི་གནས་ཡིག་དད་གསུམ་འདྲེན་པའི་ཤིང་རྟ་་གཉིས་དང་། དཔར་སྐྲུན་ཞུ་ཉེར་ཡོད་པ་་རིགས་ལམ་གནམ་ལྕགས་ཐོག་མདའ།’་ཆེ་ཤེས་ཕྱིན་གྱི་འགྲེལ་པ་རྗེ་བཙུན་བྱམས་པའི་དགོངས་རྒྱན།༧ རྣམ་འགྲེལ་གྱི་འགྲེལ་པ་ཆོས་ཀྱི་གྲགས་པའི་དགོངས་རྒྱན་་ལ་སོགས་པ་རྣམས་རྟོག་གེ་བ་འབུམ་གྱི་བརྒལ་ཡང་གླགས་མི་རྙེད་པའི་རིགས་ལམ་གྱིས་ཕྱུག་པའི་གསུང་གི་ཕྲིན་ལས་དག་འཛམ་གླིང་ཡུལ་གྲུ་ཀུན་གྱི་རིགས་པ་སྨྲ་བ་རྣམས་ཀྱི་སྤྱན་སྔར་ལེགས་སྐྱེས་སུ་འབུལ་གནང་མཛད་ཟིན་པ་དང་། མཛད་བཞིན་པ་མཛད་མོས་བཅས་གང་རུང་ལགས་སོ། །དེའང་རྩོམ་པའི་ཚུལ་ནི་ཤེས་རབ་གྱི་ལྷ་མོ་དབྱངས་ཅན་མ་སྙི་ལ་བཞུགས་པ་བཞིན་དུ་རྗོད་བྱེད་ཚིག་ཤིན་ཏུ་སྙན་ཞིང་བརྗོད་བྱའི་དོན་ལྷག་པར་བཟང་བ་མདོར་ན་ཚིག་དོན་གཉིས་ནའི་ཆ་ནས་ཕུན་སུམ་ཚོགས་པ་རྒྱ་གར་གྱི་སློབ་དཔོན་དབྱུག་པ་ཅན་གྱི་དགོངས་པའི་སྙིང་པོ་ལས་མ་འདས་བཞིན་དུ་གྲགས་ཅན་གྱི་སྙན་ངག་པ་ཡིན་པས་སྙན་ངག་པ་མང་པོའི་ཐུགས་ཡིད་དབང་མེད་དུ་འཕྲོག་པ་སྐྱེ་འགྲོ་མང་པོའི་མཐུན་སྣང་དུ་གྲུབ།གཞན་ཡང་། རིན་པོ་ཆེ་མཆོག་ནས་ཉིད་ཀྱི་བླ་མ་ལ་དད་པ་བསམ་གྱི་

རྩོམ་པ་པོའི་མཛད་རྣམ་མདོར་བསྡུས། 5མི་ཁྱབ་པ་ལྡན་པའི་རྐྱེན་གྱིས་མཁན་ཆེན་དོན་བརྒྱུད་ཉི་མའི་མཚན་ཐོས་མ་ཐག་ཏུ་སྐུའི་རྣམ་འགྱུར་ཡོངས་སུ་འགྱུར་བའི་མོས་གུས་ཞུ་བཞིན་ཡོད།རིན་པོ་ཆེ་མཆོག་སྔོན་ན་ཚོད་ཕྲ་བའི་སྐབས་སུ་དཔེ་ཆ་བརྩོན་འགྲུས་གནང་ཚུལ་ལ་མཁན་ཆེན་དོན་བརྒྱུད་ཉི་མ་མཆོག་ཐུགས་མགུ་ནས་འདུས་པ་རྒྱ་མཚོའི་དབུས་ན། ཨ་ཕོ་བསྟན་པ་སོགས་ཀྱི་བརྩོན་འགྲུས་དང་ཤེས་རབ་གཉིས་ལྟ་བུ་མི་ལྡན་ནའང་གཞན་རྣམས་ཀྱིས་ཀྱང་ཚིགས་བཅད་རེ་ཟུང་རེ་བློ་ལ་འཛིན་ཐུབ་དགོས་རྒྱུ་རེད་ཅེས་གསུངས་མྱོང་ཡོད་ཅིང་། གཞན་ཡང་མཁན་ཆེནདོན་བརྒྱུད་ཉི་མ་མཆོག་གི་ཞལ་ནས། སྔར་འཛི་སྒར་ཀོང་སྤྲུལ་རིན་པོ་ཆེར་འདི་ལྟ་བུའི་ཐུགས་རིག་ལྡན་ཞེས་ཐོས་མྱོང་། ངས་ནི་འདི་ལྟ་བུའི་ཐུགས་རིགས་བཟང་པོ་ལྡན་པ་ཞིག་སྔར་མཐོང་མ་མྱོང་ཞེས་དངོས་སུ་རྒན་པོ་ཕྲིན་ལས་མཐར་ཕྱིན་སོགས་ལ་གསུངས་འདུགརིན་པོ་ཆེ་མཆོག་གི་ཐུགས་སྒོམ་པས་ཁོང་ལ་རྣམ་ཐར་གསུངས་རོགས་ཞུས་ན་ཡང་ང་ལ་ཡོན་ཏན་བཤད་རིན་ཡོད་པ་ཅི་ཡང་མེད་ཅེས་ནམ་ཡང་ཁོང་གི་ཁྱད་ཆོས་གསུངས་་འདོད་གནང་གི་མི་འདུག འོན་ཀྱང་ཕྲན་གྱི་ཕྱོགས་གང་སར་འདྲི་བརྩད་བྱས་པའི་ཁུངས་ཐུབ་ཀྱི་ལོ་རྒྱུས་ཀྱིས་རྣམ་ཐར་གྱི་གཞི་བྱས་ཏེ་ཚངས་པའི་ཐིག་ལྟར་དྲངས་པའི་སྒོ་ནས་འདི་ཙམ་དུ་ཞུས་པ་ལ། མདོར་ན་ཐོས་བསམ་སྒོམ་གསུམ་དང་། འཆད་རྩོད་རྩོམ་གསུམ། མཁས་བཙུན་བཟང་གསུམ་སྟེ་མཁས་པའི་ཚུལ་དགུ་མི་ཚང་བ་མེད་པ་ཐུན་མོང་དང་ཐུན་མིན་གྱི་ཤེས་བྱ་རིག་པའི་གནས་ལ་མཁྱེན་རྒྱ་ཡངས་པ། དམར་སེར་མཚོན་གྱི་རྒྱལ་པོསསྐུ་མཛེས་པར་སྤྲས་ཏེ་སྒོ་གསུམ་ཉེས་སྤྱོད་སྡོམ་པའི་ཚུལ་ཁྲིམས་གཙང་བ།རྒྱལ་བསྟན་སྤྱི་དང་ཁྱད་པར་མཉམ་མེད་དཀར་བརྒྱུད་པའི་བསྟན་པ་ལ་ལྷག་བསམ་ཐུགས་བསྐྱེད་རྣམ་པར་དཀར་བའི་མཁས་བཙུན་བཟང་པོའི་དཔལ་མངའ་བ། ཆེ་མཁན་ཆེན་ཡིད་བཞིན་ནོར་བུ༧བསྟན་པ་རབ་རྒྱས་སམ་ལུང་

6 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།རིགས་སྨྲ་བའི་ཉི་མ་་གང་དེའི་མི་མཐུན་པའི་རྐྱེན་ངན་ཐ་དག་ཞི་ནས་མཐུན་རྐྱེན་ཡིད་བཞིན་དུ་འགྲུབ་པ་དང་མཛད་འཕྲིན་ཉི་ཟླའི་དཀྱིལ་འཁོར་གླིང་གཞིར་ཁྱབ་པའི་གསོལ་བ་ལན་བརྒྱར་འདེབས་པ་ལགས།ཞེས་པའང་མགོན་པོ་གང་དེའི་ཞབས་རྡུལ་སྤྱི་བོར་ལེན་པའི་སྐལ་བཟང་ཐོབ་པ་ཤར་ཕྲུག་བསྟན་པའི་ཉིན་བྱེད་ནས།༢༠༠༤ལོའི་ས་ཟླའི་༤ཚེས་༡༥ཡི་ཟླ་ཚེས་དགེ་བའི་ཉིན།སྡིངས་པོ་ཆེ་དགོན་ནས། འགྲོ་དོན་འཕེལ།།

1ཅད་བརྗོདདང་རྩོམ་པར་དམ་བཛ་བ།མཁྱེན་པའི་མངའ་བདག་བཅོམ་ལྡན་ཤཱཀྱ་སེརྒོ་ལ་ཕྱག་འཚལ་ལོ། བྱིན་གྱིས་བརླབས་པར་མཛད་དུ་གསོལ། དྲི་མེད་གསེར་གྱི་མཆོད་སྡོང་གཙང་མའི་ངོས། །ཉི་མ་བྱེ་བའི་འོད་ཀྱིས་འཁྱུད་པ་བཞིན། །མཐོང་བས་ཡིད་ལ་ཀུན་དགའ་སྟེར་མཛད་པའི། ། སྟོན་མཆོག་ཤཱཀྱའི་རྒྱལ་པོ་གཙུག་ན་རྒྱལ། །བྱམས་དང་སྙིང་རྗེའི་ལག་རྩེར་བླངས་ནས་སུ། །ཐོས་བསམ་འོ་མའི་རྒྱུན་གྱིས་བསྐྱེད་བསྲིངས་ནས། ། མཁས་པའི་ཁྲི་འཕང་མཐོན་པོར་བཀོད་མཛད་པའི། །བཤེས་གཉེན་མ་མ་སྡུག་གུ་སྙིང་ནས་དྲན། །གང་སྐུ་ཤེལ་གྱི་ལྷུག་ཕྲན་ལྡེམ་པའི་རྩེར། །མཛེས་པའི་ཟླ་ཞལ་ངོམ་དང་ལྷན་ཅིག་ཏུ། །དཀར་ཟླུམ་མཛེས་པའི་སོར་མོས་ཏསྦྱ་ར། །བརྡུང་མཛད་དབྱངས་ཀྱི་རྒྱལ་མོ་མགྲིན་མཚོར་བྱོན། །ཀྱེ་མ་དེང་དུས་ཐོས་བསམ་བྱེད་པ་ཉུང་། །གྲུབ་མཐའི་དཀའ་གནད་འཁྲོལ་བ་དེ་བས་དཀོན། །འབྲེལ་མེད་རྟོག་བཟོའི་ཚིག་ཁྲིས་ཕྱུག་པ་ཡི། །པོ་ཏིས་ཚེ་ལོ་སྐྱེལ་བའང་མཐོང་ནས་སུ། །ཚིག་ཞུང་དོན་འགྲེལ་ལུང་གི་རྒྱབ་ཆོས་ཅན། །སུན་འབྱིན་མདའ་མོ་འབུམ་གྱིས་མི་ཕྱེད་པའི། །ལེགས་པར་བཤད་པ་རྡོ་རྗེའི་ཡ་ལད་འདི། །རང་གི་ཡིད་ལ་གོམས་ཕྱིར་དེང་འདིར་སྦྱར། །དེའང་ཤེས་རབ་བརྒྱ་པ་ལས། མཐོང་དང་མ་མཐོང་ཡོན་ཏན་འདི། །ཀུན་གྱི་རྩ་བ་ཤེས་རབ་ཡིན། །དེ་ལྟར་གཉིས་ཀ་བསྒྲུབ་པའི་ཕྱིར། །ཤེས་རབ་ཡོངས་སུ་གཟུང་བར་བྱ། །ཞེས་གསུངས་པ་ལྟར་ཚེ་འདི་དང་འཇིག་རྟེན་ཕ་རོལ་གྱི་ཡོན་ཏན་གྱི་དངོས་པོ་མཐའ་ཀླས་པ་

2ཞིག་རང་རྒྱུའི་ཤེས་རབ་ཟབ་མོ་དེ་ལ་བརྟེན་ནས་འབྱུང་བས་ན་འདིར་གྲུབ་མཐའི་གནད་སསང་རྟོགས་པའི་རང་རྒྱུད་ཀྱི་ཤེས་རབ་ཟབ་མོ་མི་ཉམས་པའི་གསོས་སུ་གྲུབ་མཐའི་དཀའ་གནད་ཅུང་ཟད་བཤད་པ་ལ་ས་བཅད་རྣམ་པ་དྲུག་སྟེ། རྒྱ་ཆེན་རྒྱུ་མ་ལྟ་བུའི་ཆོས་ཚུལ་ལ་གནས་ཏེ་ནང་པར་གྱུར་པའི་སངས་རྒྱས་པའི་རྣམ་བཞག་བསྟན་པ། བྱེ་བྲག་སྨྲ་བའི་ཆོས་ཚུལ་ལ་གནས་ཏེ་བྱེ་བྲག་སྨྲ་བའི་རྣམ་བཞག་བསྟན་པ། མདོ་སྡེ་པའི་ཆོས་ཚུལ་ལ་གནས་ཏེ་མདོ་སྡེ་པའི་རྣམ་བཞག་བསྟན་པ། སེམས་ཙམ་པའི་ཆོས་ཚུལ་གནས་ཏེ་སེམས་ཙམ་པའི་རྣམ་བཞག་བསྟན་པ། ཐ་སྙད་དུ་དབུ་མ་པའི་ཆོས་ཚུལ་ལ་གནས་ཏེ་ཐ་སྙད་དུ་དབུ་མ་པའི་རྣམ་བཞག་བསྟན་པ། རྒྱ་ཆེན་སྒྱུ་མ་ལྟ་བུའི་ཆོས་ཚུལ་ལ་གནས་ཏེ་མཇུག་ཡོངས་སུ་རྫོགས་པའི་བྱ་བ་བསྟན་པའོ། །

ནང་པར་གྱུར་པའི་སངས་རྒྱས་ཀྱི་རྣམ་བཞག་བསྟན་པ། 3དང་པོ། རྒྱ་ཆེནསྒྱུ་མལྟབུའི་ཆོས་ཚུལ་ལ་གནས་ཏེ་ནང་པར་གྱུར་པའིསངས་རྒྱས་པའི་རྣམ་བཞག་བསྟན་པ།ལས། དང་པོ་ལ། རང་ལུགས་བཞག་པ་དང་། ལོག་རྟོག་བསལ་བ་གཉིས་དང་པོ། རང་ལུགས་བཞགཔ།དང་པོ་ནི། དཀོན་མཆོག་གསུམ་ལ་སྐྱབས་སུ་འགྲོ་བའི་ཡང་དག་པའི་སྐྱབས་འགྲོ་རང་ལ་ལྡན་པའི་རིགས་སུ་གནས་ཤིང་དེ་ལས་གཞན་པའི་ལོག་པའི་སྐྱབས་འགྲོ་རང་ལ་མི་ལྡན་པའི་གང་ཟག་གི་རིགས་སུ་གནས་པ་ནང་པར་གྱུར་པའི་སངས་རྒྱས་པའི་མཚན་ཉིད་དོ། འདི་ལ་དགོངས་ཏེ། ཕྱི་པ་ནང་པ་སྐྱབས་འགྲོའི་ཁྱད། ། ཅེས་གསུངས་སོ། །གཉིས་པ། ལོག་རྟོག་བསལ་བ།ལོག་རྟོག་བསལ་བ་ནི། ཁ་ཅིག་ན་རེ། དཀོན་མཆོག་གསུམ་སྐྱབས་གནས་ཡང་དག་ཏུ་ཁས་ལེན་ཞིང་དེ་ལས་གཞན་པའི་སྐྱབས་གནས་མི་འདོད་པའི་གང་ཟག་ནང་པར་གྱུར་པའི་སངས་རྒྱས་པའི་མཚན་ཉིད་ཡིན་ཞིང་།

4 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ནང་པ་ཡིན་ན་ཁྱོད་ཀྱིས་དཀོན་མཆོག་གསུམ་སྐྱབས་གནས་སུ་ཁས་ལེན་པས་ཁྱབ་ཅེས་ཟེར་ན། འོ་ན་སད་རྨི་གཉིད་སྟུག་གསུམ་གྱི་བཟླས་ཕྱེ་བའི་གཉིད་སྟུག་ཙམ་ལ་གནས་བཞིན་པའི་དགེ་སློང་དེ་གཉིད་སྟུག་ཙམ་ལ་གནས་པའི་ཚེ་ན་དེ་འདྲའི་གཉིད་སྟུག་ཙམ་ལ་གནས་པའི་དགེ་སློང་དེ་ཆོས་ཅན། ཁྱོད་ནང་པར་གྱུར་པའི་སངས་རྒྱས་པ་མ་ཡིན་པར་ཐལ། ཁྱོད་ཀྱིས་དཀོན་མཆོག་གསུམ་སྐྱབས་གནས་སུ་ཁས་མི་ལེན་པའི་ཕྱིར། ཁྱབ་པ་ཁས། དེ་ཆོས་ཅན།དེར་ཐལ། ཁྱོད་ཀྱིས་ཅི་ཡང་ཁས་མི་ལེན་པའི་ཕྱིར། དེ་རྩ་བར་འདོད་མི་ནུས་ཚུལ་སླ། ཁ་ཅིག་ན་རེ། ཁྱོད་དཀོན་མཆོག་གསུམ་ལ་སྐྱབས་སུ་འགྲོ་བཞིན་པའི་གང་ཟག་ནང་པར་གྱུར་པའི་སངས་རྒྱས་པའི་མཚན་ཉིད། ཁྱོད་དཀོན་མཆོག་གསུམ་ལ་སྐྱབས་སུ་མི་འགྲོ་བཞིན་པའི་གང་ཟག་དེ་ཕྱི་པར་གྱུར་པའི་མུ་སྟེགས་པའི་མཚན་ཉིད་ཟེར་ན། འོ་ན་དཀོན་མཆོག་གསུམ་ལ་སྐྱབས་སུ་མི་འགྲོ་བཞིན་པའི་རྟ་དང་བ་ལང་སོགས་ཆོས་ཅན། ཕྱི་པར་གྱུར་པའི་མུ་སྟེགས་པ་ཡིན་པར་ཐལ། དཀོན་མཆོག་གསུམ་ལ་སྐྱབས་སུ་མི་འགྲོ་བཞིན་པའི་གངཟག་ཡིན་པའི་ཕྱིར་རོ། ཁྱབ་པ་ཁས། དེ་རྩ་བར་འདོད་མི་ནུས་སོ།ཁ་ཅིག་གིས། རང་སྡེའི་གནས་་མ་བུའི་སྡེ་པ་ཡིན་ན་བཀའ་རྟགས་ཀྱི་ཕྱག་རྒྱ་བཞིའི་བཟླས་ཕྱེ་བའི་བདག་མེད་དེ་ཁྱོད་ཀྱིས་ཁས་མི་ལེན་པས་ཁྱབ་པར་ཐལ། རང་སྡེའི་གནས་མ་བུའི་སྡེ་པའི་ལུགས་ལ་བདག་ཡོད་པའི་ཕྱིར་ཟེར་བ་དེ་ནི་རྣམ་པར་འཁྱམས་ཏེ། བཀའ་རྟགས་ཀྱི་ཕྱག་རྒྱ་བཞིའི་བཟླས་ཕྱེ་བའི་བདག་མེད་ཅེས་པའི་མེད་རྒྱུའི་བདག་གི་མིང་ཅན་དང་། སྤྱིར་བདག་གཉིས་ལ་ཁྱད་པར་ཤིན་ཏུ་ཆེ་བའི་ཕྱིར་རོ།ཁ་ཅིག་ན་རེ། ཐེག་ཆེན་གྱི་མཐོང་ལམ་གྱི་མཉམ་བཞག་པ་དེའི་རྒྱུད་ལ་སྐྱབས་འགྲོ་མེད་པར་ཐལ། ཐེག་ཆེན་གྱི་མཐོང་ལམ་གྱི་མཉམ་བཞག་པ་དེའི་རྒྱུད་ལ་ཀུན་རྫོབ་པའི་སྐྱབས་འགྲོ་མེད་པའི་ཕྱིར་ཟེར་ན། ཁྱབ་པ་མ་ངེས་ཏེ།

ནང་པར་གྱུརཔའིསངསརྒྱསཀྱིརྣམགཞུགབསྟནཔ། 5ཐེགཅེན་གྱི་མཐོང་ལམ་གྱི་མཉམ་བཞག་པ་དེའི་རྒྱུད་ལ་དོན་དམ་པའི་སྐྱབས་འགྲོ་ལྡན་པའི་ཕྱིར་ཏེ། ཐེག་ཆེན་གྱི་མཐོང་ལམ་གྱི་མཉམ་བཞག་པ་དེའི་རྒྱུད་ལ་དེའི་སྔ་རོལ་གྱི་དེའི་རྒྱུན་དུ་གྱུར་པའི་གང་ཟག་གི་རྒྱུད་ཀྱི་ཀུན་རྫོབ་པའི་སྐྱབས་འགྲོ་ཉིད་དོན་དམ་པའི་སྐྱབས་འགྲོར་གནས་འགྱུར་སོང་བའི་སྐྱབས་འགྲོ་ལྡན་པའི་ཕྱིར་རོ།འདི་ལ་དགོངས་ཏེ། ཐུབ་པའི་རྒྱལ་ཚབ་མཉམ་མེད་སྒམ་པོ་པའི་ཞལ་སྔ་ནས། སྐྱབས་སུ་འགྲོ་བ་ཡང་ཡིན་ཏེ། མ་དྲོས་པས་ཞུས་པའི་མདོ་ལས།བྱང་ཆུབ་སེམས་དཔས་ཆོས་ཐམས་ཅད་ནི་བདག་མེད་པ། སེམས་ཅན་མེད་པ་སྲོག་མེད་པ། གང་ཟག་མེད་པར་ཤེས། གཟུགས་སུ་མ་ཡིན། མཚན་དུ་མ་ཡིན། ཆོས་སུ་མ་ཡིན་པར་དེ་བཞིན་གཤེགས་པས་ཡང་དག་པར་རྗེས་སུ་མ་མཐོང་བ་དེ་ལྟ་བུ་ནི། ཟང་ཟིང་མེད་པའི་སེམས་ཀྱིས་སངས་རྒྱས་ལ་སྐྱབས་སུ་སོང་བ་ཡིན་ནོ། དེ་བཞིན་གཤེགས་པའི་ཆོས་ཉིད་གང་ཡིན་པ་དེ་ནི་ཆོས་ཀྱི་དབྱིངས་སོ། ཆོས་ཀྱི་དབྱིངས་གང་ཡིན་པ་དེ་ནི་ཆོས་ཐམས་ཅད་ཀྱི་རྗེས་སུ་སོང་བ་ཞེས་བྱ་སྟེ། དེ་ལྟར་ཆོས་ཐམས་ཅད་ཀྱི་དབྱིངས་རྗེས་སུ་སོང་བ་མཐོང་སྟེ། དེ་ལྟར་མཐོང་བ་དེ་ལྟ་བུ་ནི། ཟང་ཟིང་མེད་པའི་སེམས་ཀྱིས་ཆོས་ལ་སྐྱབས་སུ་སོང་བ་ཡིན་ནོ། གང་ཆོས་ཀྱི་དབྱིངས་འདུས་མ་བྱས་པར་བསྒོམ་པ་དང་། ཉན་ཐོས་ཀྱི་ཐེག་པ་འདུས་མ་བྱས་པར་བརྟེན་པ་དང་། འདུས་བྱས་དང་འདུས་མ་བྱས་པ་གཉིས་སུ་མེད་པ་འདི་ལྟ་བུ་ནི། ཟང་ཟིང་མེད་པའི་སེམས་ཀྱིས་དགེ་འདུན་ལ་སྐྱབས་སུ་སོང་བ་ཡིན་ནོ། ཞེས་གསུངས་སོ།ཞེས་གསུངས་པ་ལྟར་རོ། དེས་མཚོན་ཏེ་ཐེག་ཆེན་གྱི་མཐོང་ལམ་གྱི་མཉམ་བཞག་པའི་རྒྱུད་ལ་དེའི་སྔ་རོལ་གྱི་དེའི་རྒྱུན་དུ་གྱུར་པའི་གང་ཟག་གི་རྒྱུད་ཀྱི་ཀུན་རྫོབ་པའི་སེམས་བསྐྱེད་ཉིད་དོན་དམ་པའི་སེམས་བསྐྱེད་དུ་གནས་འགྱུར་སོང་བའི་དོན་དམ་པའི་སེམས་བསྐྱེད་ལྡན་ནོ།

6 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།འདི་ལ་དགོངས་ནས་སེམས་བསྐྱེད་ཆེན་པོའི་མདོ་ལས། འོད་སྲུང་ཆོས་ཐམས་ཅད་ནམ་མཁའ་ལྟར་མཚན་ཉིད་མེད་ཅིང་། ཡེ་ནས་འོད་གསལ་བ་རྣམ་པར་དག་པ་དེ་ནི། བྱང་ཆུབ་ཏུ་སེམས་བསྐྱེད་པ་ཞེས་བྱའོ། ཞེས་གསུངས་སོ། གཞན་ཡང་དགེ་སློང་དུ་གྱུར་པའི་ཐེག་ཆེན་གྱི་མཐོང་ལམ་མཉམ་བཞག་པ་དེ་ལ། དེའི་སྔ་རོལ་གྱི་དེའི་རྒྱུན་དུ་གྱུར་པའི་གང་ཟག་གི་རྒྱུད་ཀྱི་ཀུན་རྫོབ་པའི་དགེ་སློང་གི་སྡོམ་པ་དེ་དོན་དམ་པའི་དགེ་སློང་གི་སྡོམ་པར་གནས་འགྱུར་སོང་བའི་དོན་དམ་པའི་དགེ་སློང་གི་སྡོམ་པ་ལྡན་པ་མ་ཟད།དགེ་སློང་དུ་གྱུར་པའི་ཐེག་ཆེན་གྱི་མཐོང་ལམ་གྱི་མཉམ་བཞག་པ་དེ་དོན་དམ་པའི་དགེ་སློང་ཡིན་ཏེ། སྤྱོད་འཇུག་ལས། བསྟན་རྩ་དགེ་སློང་ཉིད་ཡིན་ན། །དགེ་སློང་ཉིད་ཀྱང་དཀའ་བར་གནས། ། ཞེས་པའི་ཚིག་ཟུར་ནས་བསྟན་པའི་དགེ་སློང་དེ་དགེ་སློང་དུ་གྱུར་པའི་ཐེག་ཆེན་གྱི་མཐོང་ལམ་མཉམ་བཞག་པ་སོགས་ལ་གོ་ཆོག་པའི་ཕྱིར་རོ། དེས་མཚོན་ནས་མང་དུ་ཤེས་པར་བྱའོ། སྤྲོས་པས་ཆོག་གོ །

7གཉིས་པ། བྱེ་བྲག་སྨྲ་བའི་ཆོས་ཚུལ་ལ་གནས་ཏེ་བྱེ་བྲག་སྨྲ་བའི་རྣམ་བཞགབསྟན་པ།བྱེ་བྲག་སྨྲ་བའི་ཆོས་ཚུལ་ལ་གནས་ཏེ་བྱེ་བྲག་སྨྲ་བའི་རྣམ་གཞག་བསྟན་པ་ལ་གཉིས་ཏེ་རང་ལུགས་བཞག་པ་དང་། ལོག་རྟོག་བསལ་བའོ།དངཔོ། རང་ལུགས་བཞགཔ།དང་པོ་ལ་བཞི་སྟེ། བྱེ་སྨྲའི་མཚན་ཉིད་བསྟན་པ། བྱེ་སྨྲའི་དབྱེ་བ་བྱི།ན་པ། བྱེ་སྨྲའི་སྒྲ་བཤད་བསྟན་པ། བྱེ་སྨྲའི་ལུགས་རྒྱས་པར་བཤད་༡བྱེསྣའི་༤ཧོརྟདབསྟནཔ།དང་པོ་ནི། རང་གིས་རང་རིག་པའི་ཆ་ནས་བཞག་པའི་རང་རིག་མི་འདོད་ཅིང་བུམ་སོགས་ཀུན་རྫོབ་ཉིད་དུ་འདོད་པའི་རིགས་གནས་སུ་གྱུར་ཅིང་དུས་གསུམ་རྫས་སུ་འདོད་པའི་རིགས་སུ་གནས་ཤིང་བྱེ་སྨྲ་དང་མདོ་སྡེ་པ་གཉིས་གང་རུང་དུ་གྱུར་པལཐེག་དམན་པ་བྱེ་བྲག་སྨྲ་བའི་མཚན་ཉིད་དོ། འདི་ལ་དགོངས་ཏེ་ཀུན་མཁྱེན་པདྨ་དཀར་པོའི་ཞལ་སྔ་ནས། ཕྱི་མ་གཉིས་རང་གི་རང་རིག་མི་འདོད་ལ། ཞེས་དང་། གང་ལ་ཆ་ཤས་སུ་བཅོམ་ན་དེའི་བློ་མི་འཇུག་པ་དེ་ནི་ཀུན་རྫོབ་ཏུ་ཡོད་པ་སྟེ། དཔེར་ན་བུམ་པ་ལྟ་བུའོ། ཞེས་

8 ཐུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།དང་། དུས་གསུམ་དག་རྫས་ཀྱི་བྱེ་བྲག་ཏུ་སྨྲ། ཞེས་གསུངས་སོ། གོང་གི་ཕྱི་མ་གཉིས་ཞེས་པ་ནི་བྱེ་དབུ་གཉིས་ལ་གོ་རིགས་པ་ཡིན་ནོ།༢ བྱེ་འིདབྱེབབཥྛཁ།གཉིས་པ་ནི། བྱེ་བྲག་སྨྲ་བ་ལ་དབྱེ་ན་གསུམ་ཏེ། ཁ་ཆེའི་བྱེ་བྲག་སྨྲ་བ་དང་། ཡུལ་དབུས་ཀྱི་བྱེ་བྲག་སྨྲ་བ་དང་། དེ་གཉིས་གང་རུང་མ་ཡིན་པའི་བྱེ་བྲག་སྨྲ་བའོ། འདི་ལ་དགོངས་ཏེ་ཀུན་མཁྱེན་པདྨ་དཀར་པོའི་ཞལ་སྔ་ནས།ཏྟྭཾ་༵་།མི་།སྣ་ཏུ་སྨྲ་བ་ཞེས་དང་། ཡུལ་དབུས་ཀྱི་བྱེ་བྲག་ཏུ་སྨྲ། ཞེས་སོགས་༣ བྱེལྷའ་སྒྲབཤདབསྟནཔ།གསུམ་པ་ནི། ཁ་ཆེའི་བྱེ་བྲག་སྨྲ་བ་ཆོས་ཅན། ཁྱོད་ལ་བྱེ་བྲག་སྨྲ་བ་ཞེས་བརྗོད་པའི་རྒྱུ་མཚན་འཇོག་ཏུ་རུང་སྟེ། ཁྱོད་ལ་བྱེ་བྲག་བཤད་པ་ཆེན་མོའི་རྗེས་སུ་འབྲང་བའི་རིགས་སུ་གནས་པའི་ཆ་ནས་གཙོ་བོར་བཞག་པའི་བྱེ་བྲག་སྨྲ་བ་ཞེས་པའི་སྒྲ་འཇུག་པའམ། ཁྱོད་ལ་དུས་གསུམ་རྫས་ཀྱི་བྱེ་བྲག་ཏུ་སྨྲ་བའི་རིགས་སུ་གནས་པའི་ཆ་ནས་གཙོ་བོར་བཞག་པའི་བྱེ་བྲག་སྨྲ་བ་ཞེས་པའི་སྒྲ་འཇུག་པའི་ཕྱིར་རོ། འདི་ལ་དགོངས་ཏེ་ཀུན་བཏུས་ཀྱི་འགྲེལ་པ་ལས།དུས་གསུམ་རྫས་ཀྱི་བྱེ་བྲག་ཏུ་ཡོད་པར་སྨྲ་བའམ་བྱེ་བྲག་ཏུ་བཤད་པ་ཆེན་པོའི་ལུང་དང་མཐུན་པར་སྨྲ་བས་ན་དེ་དག་ལ་དེ་སྐད་ཅེས་བྱའོ། ཞེས་དང་།རིགས་ལྡན་གྲགས་པས། ཁ་ཆེའི་གཞུང་གི་ཆུ་གཏེར་གྱི། ། བྱེ་བྲག་སྨྲ་བའི་གཞུང་འདོད་འགྱུར། ། ཞེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས། དུས་གསུམ་རྫས་ཀྱི་བྱེ་བྲག་ཏུ་སྨྲ་བས་སམ་བྱེ་བྲག་ཏུ་བཤད་པ་ཆེན་

བྱེ་བྲག་སྨྲ་བའི་རྣམ་བཞག་བསྟན་པ། 9པོའིགཞུང་དང་མཐུན་པར་སྨྲ་བས་ན་བྲེ་བྲག་ཏུ་སྨྲ་བ་ཞེས་བྱ་བའོ། ཞེས་གསུངས་སོ།༤གྱེརྨཱཛིལྤགསརྒྱསཔར་བཤདཔ།བཞི་པ་ལ་བཞི་སྟེ། ཤེས་བྱའི་གཞི་ལྔ་རུ་དབྱེ་བ། བདེན་པ་གཉིས་སུ་དབྱེ་བ། འོཟག་བཅས་དང་ཟག་མེད་གཉིས་སུ་དབྱེ་བ། རྣམ་བཞག་གཞན་བསྟན་སྡོང་པོ། ་ནི། བྱེ་སྨྲའི་ལུགས་ལ་ཤེས་བྱ་ཐམས་ཅད་གཞི་ལྔར་འདུས་ཏེ།དེའང་སྣང་བ་གཟུགས་ཀྱི་གཞི། གཙོ་བོ་སེམས་ཀྱི་གཞི། འཁོར་སེམས་བྱུང་གི་གཞི། ལྡན་མིན་འདུ་བྱེད་ཀྱི་གཞི། འདུས་མ་བྱས་ཀྱི་གཞི་རྣམས་འཇོག་གོ འདི་ལ་དགོངས་ཏེ། ཀུན་མཁྱེན་པདྨ་དཀར་པོའི་ཞལ་སྔ་ནས། དེ་དག་ཤེས་བྱ་གཞི་ལྔར་འདོད་དེ། གཟུགས་ཀྱི་གཞི། སེམས་ཀྱི་གཞི།སེམས་བྱུང་གི་གཞི། ལྡན་པ་མ་ཡིན་པའི་འདུ་བྱེད་ཀྱི་གཞི། འདུས་མ་བྱས་ཀྱིགཞིའོ། ཞེས་གསུངས་སོ། བྱེ་སྨྲའི་ལུགས་ལ་གཞི་ལྔ་པོ་དེ་དག་ཐམས་ཅད་དངོས་པོར་འདོད་དེ། བྱེ་སྨྲའི་ལུགས་ལ་ཆོས་ཐམས་ཅད་དངོས་པོར་འདོད་པའི་ཕྱིར་རོ།འདི་ལ་དགོངས་ཏེ་བྱེ་སྨྲའི་ལུགས་ལ་ཀུན་མཁྱེན་པདྨ་དཀར་པོའི་ཞལ་སྔ་ནས། དམིགས་པའི་དངོས་པོ་ནི་ཆོས་ཐམས་ཅད་དངོས་པོ་ཇི་ལྟ་བ་བཞིན་དུ་ཤེས་པར་བྱའོ། ཞེས་གསུངས་པ་ལྟ་བུ། ཞེས་གསུངས་སོ། བྱེ་སྨྲའི་ལུགས་ལ་ཤེས་བྱའི་གཞི་ལྔ་པོ་དེ་ཚུར་བསྡུས་ན་རྟག་མི་རྟག་གཉིས་སུ་འདུས་ཏེ། བྱེ་སྨྲའི་ལུགས་ལ་གཟུགས་ཤེས་ལྡན་མིན་འདུ་བྱེད་གསུམ་མི་རྟག་པའི་དངོས་པོ་དང་། འདུས་མ་བྱས་ཀྱི་ཆོས་རྣམས་རྟག་པའི་དངོས་པོ་བཅས་ཡིན་ཞིང་ཤེས་བྱའིགཞི་ལྔ་ཤེས་བྱ་ཡིན་པའི་ཕྱིར། བྱེ་སྨྲའི་ལུགས་ལ་དངོས་པོ་ཡིན་ན་མི་

10 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།རྟག་པ་ཡིན་མི་དགོས་ཤིང་འདུས་མ་བྱས་ཀྱི་ནམ་མཁའ་ཡང་གོ་འབྱེད་པའི་དོན་བྱེད་ནུས་པ་ཡིན་པའི་གནད་ཀྱིས་འདུས་མ་བྱས་ཀྱི་མཁའ་དེ་དངོས་པོ་དང་།དོན་བྱེད་ནུས་པ་དང། རྟག་པ་བཅས་གསུམ་ཀ་ཡིན་ནོ།གཉིས་པ་ནི། ཆོས་གང་ཞིག ཁྱོད་བཅོམ་ཨེ་ནུས་བལྟས་ཤུལ་ལམ་ཁྱོདབློས་ཆ་ཤས་སོ་སོར་བསལ་ཤུལ་ན་ཁྱོད་འཛིན་པའི་བློ་འདོར་དུ་རུང་བ་ཀུན་རྫོབ་ཀྱི་བདེན་པའི་མཚན་ཉིད། དེའི་མཚན་གཞི་ནི། ཕྲེང་བ་དང་།ནགས་ཚལ་གཉིས་ལྟ་བུའོ། ཆོས་གང་ཞིག་ཁྱོད་བཅོམ་ཨེ་ནུས་བལྟས་ཤུལ་ལམཁྱོད་བློས་ཆ་ཤས་སོ་སོར་བསལ་ཤུལ་ན་ཁྱོད་འཛིན་པའི་བློ་འདོར་དུ་མི་རུང་བ་དོན་དམ་གྱི་བདེན་པའི་མཚན་ཉིད། དེའི་མཚན་གཞི་ནི། རྡུལ་ཕྲན་ཕྱོགས་ཀྱི་ཆ་མེད་དང་ཤེས་པ་དུས་ཀྱི་ཆ་མེད་གཉིས་ལྟ་བུའོ། འདི་ལ་དགོངས་ཏེ། མཁས་མཆོག་སངས་རྒྱས་གཉིས་པ་དབྱིག་གཉེན་གྱི་ཞལ་སྔ་ནས། གང་ལ་བཅོམ་དང་བློ་ཡིས་གཞན། ། བསལ་ན་དེ་བློ་མི་འཇུག་པ། ། བུམ་ཆུ་བཞིན་དུ་ཀུན་རྫོབ་ཏུ། ། ཡོད་དེ་དོན་དམ་ཡོད་གཞན་ནོ། །ཞེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས། གང་ལ་ཆ་ཤས་སུ་བཅོམ་ན་དེའི་བློ་མི་འཇུག་པ་དེ་ནི་ཀུན་རྫོབ་ཏུ་ཡོད་པ་སྟེ། དཔེར་ན་བུམ་པ་ལྟ་བུའོ། དེ་ལ་ཇོ་མོར་བཅོམ་ན་བུམ་པའི་བློ་མི་འཇུག་གོ ཞེས་དང་།དེ་ལས་གཞན་པ་ནི་དོན་དམ་པའི་བདེན་པ། ཞེས་སོགས་གསུངས་སོ།གསུམ་པ་ནི། དམིགས་པ་དང་མཚུངས་ལྡན་གང་རུང་གི་སྒོ་ནས་ཟག་པ་སྟོབས་ལྡན་དུ་རྒྱས་རུང་བའི་ཆོས་ཀྱི་རིགས་གནས་ཟག་བཅས་ཀྱི་མཚན་ཉིད།དེའི་མཚན་གཞི་ནི། སྡུག་བདེན་གྱི་གཟུགས་ཕུང་ལྟ་བུའོ། དམིགས་པ་དང་མཚུངས་ལྡན་གང་རུང་གི་སྒོ་ནས་ཟག་པ་སྟོབས་ལྡན་དུ་རྒྱས་མི་རུང་བའི་ཆོས་ཀྱི་རིགས་གནས་ཟག་མེད་ཀྱི་ཆོས་ཀྱི་མཚན་ཉིད། དེའི་མཚན་གཞི་ནི།ལམ་བདེན་དང་འདུས་མ་བྱས་ཀྱི་ཆོས་གསུམ་བཅས་ལྟ་བུའོ། འདི་ལ་

བྱེ་བྲག་སྨྲ་བའི་རྣམ་བཞག་བསྟན་པ། 11དགོངས་ཏེ། མཁས་མཆོག་སངས་རྒྱས་གཉིས་པ་དབྱིག་གཉེན་གྱི་ཞལ་སྔ་ནས། ལམ་མ་གཏོགས་པའི་འདུས་བྱས་རྣམས། ། ཟག་བཅས། ཞེས་དང་། ཟག་མེད་ལམ་གྱི་བདེན་པ་དང་། ། འདུས་མ་བྱས་རྣམ་གསུམ་ཡང་སྟེ། །ཞེས་གསུངས་སོ།བྱེ་སྨྲའི་ལུགས་ལ་ཆོས་ཐམས་ཅད་དངོས་པོ་ཡིན་ཀྱང་ཆོས་ཐམས་ཅད་དོན་དམ་ཡིན་པར་མ་ངེས་ཤིང་ཆོས་ཐམས་ཅད་རྫས་གྲུབ་ཡིན་ཀྱང་ཆོས་ཐམས་ཅདངོས་ཡོད་ཡིན་པར་མ་ངེས་ཤིང་། སྐབས་འདིར་རྫས་ཡོད་དང་བཏགས་ཡོད་ཀྱི་ཁྱད་པར་ཡང་དོན་དམ་དུ་གཞི་གྲུབ་པ་ཀུན་རྫས་ཡོད་དང་། ཀུན་རྫོབ་ཙམ་དུ་གཞི་གྲུབ་པ་ཀུན་བཏགས་ཡོད་ཡིན་ནོ་ཞེས་པའི་ཟེར་སྒྲོས་ཀྱང་སྲིད་དོ། བྱེ་སྨྲའི་ལུགས་ལ་ཕུང་པོ་ལྔའི་རྣམ་བཞག་མཆིས་ཏེ། བྱེ་སྨྲའི་ལུགས་ལ་མཛོད་ལས། འདུས་བྱས་ཆོས་རྣམས་དེ་དག་ཀྱང་། ། གཟུགས་ལ་སོགས་པའི་ཕུང་པོ་ལྔ། །ཞེས་གསུངས་པའི་ཕྱིར་རོ།བྱེ་སྨྲའི་ལུགས་ལ་གཟུགས་ལ་དབྱེ་ན་ནང་གི་དབང་པོ་ལྔ་ཕྱི་རོལ་ཀྱི་ཡུལ་ལྔ་རྣམ་པ་རིག་བྱེད་མིན་པའི་གཟུགས་བཅས་དབྱེ་རུང་སྟེ། བྱེ་སྨྲའི་ལུགས་ལ་མངོན་མཛོད་ལས། གཟུགས་ནི་དབང་པོ་ལྔ་དང་དོན། །ལྔ་དང་རྣམ་རིག་བྱེད་མིན་ཉིད། །ཅེས་གསུངས་པའི་ཕྱིར་རོ། བྱེ་སྨྲའི་ལུགས་ལ་གཟུགས་ཀྱི་སྐྱེ་མཆེད་ལ་བསྡུས་ཏེ་དབྱེ་ན་གཉིས་འཇོག་རྒྱུ་ཡོད་དེ། བྱེ་སྨྲའི་ལུགས་ལ་མངོན་མཛོད་ལས། གཟུགས་རྣམ་གཉིས་དང་། ཞེས་གསུངས་པའི་ཕྱིར།བྱེ་སྨྲའི་ལུགས་ལ་གཟུགས་ཀྱི་སྐྱེ་མཆེད་ལ་རྒྱས་ཏེ་དབྱེ་ན། ཁ་དོག་གི་གཟུགས་བཅུ་གཉིས་དང་། དབྱིབས་ཀྱི་གཟུགས་བརྒྱད་དང་བཅས་ཉི་ཤུ་འཇོག་རྒྱུ་།།་སྦྱོར། ་རྡོབྱེ་སྨྲའི་ལུགས་ལ་མངོན་མཛོད་ལས། རྣམ་ཉི་ཤུ། ཞེས་གསུངས་བྱེ་སྨྲའི་ལུགས་ལ་སྒྲ་ལ་དབྱེ་ན་བརྒྱད། རོ་ལ་དབྱེ་ན་དྲུག དྲི་ལ་དབྱེ་

12 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ནབཞི། རེག་བྱ་ལ་དབྱེ་ན་བཅུ་གཅིག་བཅས་འཇོག་རྒྱུ་ཡོད་དེ། བྱེ་སྨྲའི་ལུགས་ལ་མངོན་མཛོད་ལས། སྒྲ་ནི་རྣམ་པ་བརྒྱད་ཡོད་དེ། ། རོ་ནི་རྣམ་དྲུག་སྦྱི་རྣམ་བཞི། ། རེག་བྱ་བཅུ་གཅིག་བདག་ཉིད་དོ། ། ཞེས་གསུངས་པའ་ ཟློ་།སྨྲའི་ལུགས་ལ་ཕྱི་ཡུལ་གྱི་ཁམས་དྲུག ནང་དབང་པོའི་ཁམས་དྲུག བར་རྣམ་ཤེས་ཀྱི་ཁམས་དྲུག་བཅས་བཅོ་བརྒྱད་ཀྱི་རྣམ་བཞག་འཐད་དེ།བྱེ་སྨྲའི་ལུགས་ལ་མངོན་མཛོད་ལས། ཁམས་ནི་བཅོ་བརྒྱད་དག་ཏུ་འདོད།ཅེས་གསུངས་པའི་ཕྱིར། བྱེ་སྨྲའི་ལུགས་ལ་ཕྱི་ཡུལ་ཀྱི་སྐྱེ་མཆེད་དྲུག་ནང་དབང་པོའི་སྐྱེ་མཆེད་དྲུག་བཅས་བཅུ་གཉིས་འཇོག་རྒྱུ་ཡོད་དེ། བྱེ་སྨྲའི་ལུགས་ལ་ཇི་སྐད་དུ། སྐྱེ་མཆེད་བཅུ་གཉིས། ཞེས་གསུངས་པའི་ཕྱིར།བྱེ་སྨྲའི་ལུགས་ལ་སྤུངས་པའི་རིགས་གནས་ཀྱི་ཆ་ནས་ཕུང་པོ། སྐྱེ་བའི་སྒོར་གྱུར་པའི་རིགས་གནས་ཀྱི་ཆ་ནས་སྐྱེ་མཆེད། རིགས་ཀྱི་ཆ་ནས་ཁམས་ཞེས་སྒྲ་བཤད་འཐད་དེ། བྱེ་སྨྲའི་ལུགས་ལ་མངོན་མཛོད་ལས། སྤུངས་དང་སྐྱེ་སྒོ་རིགས་ཀྱི་དོན། ། ཕུང་པོ་སྐྱེ་མཆེད་ཁམས་རྣམས་ཡིན། ། ཞེས་གསུངས་པའི་ཕྱིར། བྱེ་སྨྲའི་ལུགས་ལ་སེམས་དང་སེམས་བྱུང་གཉིས་ཆ་མེད་རིལཔོ་གཅིག་ཏུ་འཛིན་པའི་རྨོངས་པ་བཟློག་ཕྱིར་ཕུང་པོ་ལྔ་རུ་དབྱེ་བ་དང་།གཟུགས་ལ་ཆ་མེད་རིལ་པོ་གཅིག་ཏུ་འཛིན་པའི་རྨོངས་པ་བཟློག་ཕྱིར་གཟུགས་ཅན་གྱི་སྐྱེ་མཆེད་བཅུ་རུ་དབྱེ་བ་དང་། གཟུགས་དང་རྣམ་ཤེས་གཉིས་ལ་ཆ་མེད་རིལ་པོ་གཅིག་ཏུ་འཛིན་པའི་རྨོངས་པ་བཟློག་ཕྱིར་ཁམས་བཅོ་བརྒྱད་དུ་དབྱེ་བ་དང་བཅས་སྟོན་པ་སངས་རྒྱས་ཀྱིས་བསྟན་པར་མཛད་ཅིང་ཡང་རང་གི་གདུལ་བྱ་དབང་རྣོན་པ་དག་ལ་ཕན་ཕྱིར་ཕུང་པོ་ལྔ་བསྟན་པ་དང་། རང་གི་གདུལ་བྱ་དབང་འབྲིང་པ་དག་ལ་ཕན་ཕྱིར་སྐྱེ་མཆེད་བཅུ་གཉིས་བསྟན་པ་དང་།རང་གི་གདུལ་བྱ་དབང་རྟུལ་པ་དག་ལ་ཕན་ཕྱིར་ཁམས་བཅོ་བརྒྱད་དང་བཅས་

བྱེ་བྲག་སྨྲ་བའི་རྣམ་བཞག་བསྟན་པ། 13སྟོན་པ་སངས་རྒྱས་ཀྱིས་བསྟན་པར་མཛད་ཅིང་། ཡང་རང་གི་གདུལ་བྱ་ཚིག་བསྡུས་པ་ལ་དགའ་བ་ལ་ཕན་ཕྱིར་ཕུང་པོ་ལྔ་རུ་དབྱེ་བ་དང་། རང་གི་གདུལ་བྱ་ཚིག་རྒྱས་བསྡུས་འབྲིང་ཙམ་ལ་དགའ་བ་ལ་ཕན་ཕྱིར་སྐྱེ་མཆེད་བཅུ་གཉིས་སུ་དབྱེ་བ་དང་། རང་གི་གདུལ་བྱ་ཚིག་ཚོགས་རྒྱས་པ་ལ་དགའ་བ་ལ་ཕན་ཕྱིར་ཁམས་བཅོ་བརྒྱད་དང་བཅས་སྟོན་པ་སངས་རྒྱས་ཀྱིས་དབྱེ་བར་མཛད་པ་ཡིན་ནོ། དོན་འདི་ལ་དགོངས་ཏེ་བྱེ་སྨྲའི་ལུགས་ལ་མངོན་མཛོད་ལས། རྨོངས་དབང་འདོད་རྣམས་གསུམ་གྱི་ཕྱིར། ། ཕུང་པོ་ལ་སོགས་གསུམ་བསྟན་ཏོ། །ཞེས་གསུངས་སོ།བཞི་པ་ནི། བྱེ་སྨྲའི་ལུགས་ལ་ཉན་ཐོས་ཀྱི་རིགས་ཅན་རྣམས་ཀྱིས་ཚེ་གསུམ་ལ་སོགས་པ་གང་རུང་དུ་རང་གི་སྒོམ་བྱའི་ལམ་ལ་གོམས་པར་བྱས་མཐར་ཉན་ཐོས་ཀྱི་དགྲ་བཅོམ་གྱི་གོ་འཕང་མངོན་དུ་བྱེད་དེ། བྱེ་སྨྲའི་ལུགས་ལ་མངོན་མཛོད་ལས། མྱུར་བར་སྲིད་པ་གསུམ་གྱིས་ཐར། ཞེས་གསུངས་པའི་ཕྱིར། བྱེ་སྨྲའི་ལུགས་ལ་རང་རྒྱལ་གྱི་རིགས་ཅན་ལ་ཚོགས་ན་གནས་པའི་ནེེ་ཁྱུ་ལྟ་བུ་དང་། གཅིག་པུར་གནས་པའི་བསེ་རུ་ལྟ་བུ་གཉིས་ལས་བསེ་རུ་ལྟ་བུའི་རང་རྒྱལ་གྱི་རིགས་ཅན་གྱིས་བསྐལ་པ་བརྒྱ་རུ་རང་གི་བསྒོམ་བྱའི་ལམ་ལ་གོམས་པརབྱས་ནས་རང་རྒྱལ་དགྲ་བཅོམ་གྱི་གོ་འཕང་མངོན་དུ་བྱེད་དེ། བྱེ་སྨྲའི་ལུགས་ལ་མངོན་མཛོད་ལས། བསེ་རུ་བསྐལ་པ་བརྒྱ་ཡི་རྒྱུས། ། ཞེས་གསུངས་པའི་ཕྱིར།བྱེ་སྨྲའི་ལུགས་ལ་བྱང་ཆུབ་སེམས་དཔའི་རིགས་ཅན་རྣམས་ཀྱིས་བསྐལ་བ་གྲངས་མེད་གསུམ་སོགས་གང་རུང་དུ་ཚོགས་བསགས་ནས་སངས་རྒྱས་ཀྱི་གོ་འཕང་མངོན་དུ་བྱེད་དེ། བྱེ་སྨྲའི་ལུགས་ལ་མངོན་མཛོད་ལས། དེ་གྲངས་མེད་གསུམ་ལ་སངས་རྒྱས། ཞེས་གསུངས་པའི་ཕྱིར། བྱེ་སྨྲའི་ལུགས་ལ་བསེ་རུ་ལྟ་བུའི་རང་རྒྱལ་དང་སངས་རྒྱས་ཤཱཀྱ་ཐུབ་པའི་རྒྱུན་སྔ་མའི་སློབ་པ་བ་དེ་

14 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།གཉིས་གས་དགྲ་བཅོམ་གྱི་གོ་འཕང་མངོན་དུ་བྱས་པའི་གོང་དུ་བསམ་གཏན་བཞི་པའི་རབ་མཐའ་ཞིག་ལ་བརྟེན་ནས་མཚན་ཐོག་གཅིག་དང་གདན་ལ་བཞུགས་ཐེངས་གཅིག་བཅས་ཀྱི་སྒོ་ནས་སྦྱོར་ལམ་དྲོད་སོགས་བཞི་དང་མཐོང་སྒོམགཉིས་དང་མི་སློབ་ལམ་སོགས་མངོན་དུ་བྱེད་ཅིང་། དེ་འདྲའི་བཞུགས་ཐེངས་གཅིག་པའི་གདན་ཅན་གྱི་བསེ་རུ་ལྟ་བུའི་རང་རྒྱལ་དེའི་སྔ་རོལ་ཡན་ཆད་དུ་དེ་འདྲའི་བསེ་རུ་ལྟ་བུའི་རང་རྒྱལ་གྱི་རིགས་ཅན་གྱི་རྒྱུན་གྱི་གང་ཟག་དེ་སོ་སྐྱེ་ ་ཡིན་ཏེ། བྱེ་སྨྲའི་ལུགས་ལ་མངོན་མཛོད་ལས། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་རྟེན་གཅིག་ལ་ཀུན། །ཞེས་གསུངས་པའི་ཕྱིར།གཉེསརི། ལོག་རྟོགབསལ་བ།ལོག་རྟོག་བསལ་བ་ནི། ཁ་ཅིག་ན་རེ། བྱེ་སྨྲའི་ལུགས་འདིར་བྱེ་བྲག་སྨྲ་བར་གྱུར་པའི་ཉན་ཐོས་ཀྱི་དགྲ་བཅོམ་པ་ཞིག་མེད་པར་ཐལ། བྱེ་སྨྲའི་ལུགས་འདིར་ཆོས་ཐམས་ཅད་བདེན་པར་མ་གྲུབ་པ་མ་ཡིན་པའི་ཕྱིར།རྟགས་མ་ངེས་ན། དེར་ཐལ། ཐ་སྙད་དུ་ཐལ་འགྱུར་པའི་ལུགས་ལ་ཉན་ཐོས་དགྲ་བཅོམ་པས་ཐ་སྙད་དུ་ཆོས་ཐམས་ཅད་བདེན་པར་མ་གྲུབ་པར་རྟོགས་ཟིན་པའི་ཕྱིར། ཟེར་ན་ཁྱབ་པ་མ་ངེས། རྟགས་གྲུབ་སྟེ། ཟླ་གྲགས་ཀྱིས།ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་བཞིན་མེད་པར་ཤེས་པ་ཡང་ཡོད་ཅེས་དང་། ཀུན་མཁྱེན་པད་དཀར་གྱིས། ཐལ་འགྱུར་པས་ཉན་རང་ལ་ཆོས་ཐམས་ཅད་རང་བཞིན་མེད་པར་རྟོགས་པ་ཡོད།ཅེས་ཐ་སྙད་དུ་དེ་ལྟར་གསུངས་པའི་ཕྱིར། བྱེ་སྨྲའི་ལུགས་ལ་ཆོས་ཐམས་ཅད་བདེན་པར་མ་གྲུབ་པ་ཡིན་པར་མ་ངེས་ཏེ། བྱེ་སྨྲའི་ལུགས་ལ་ཆ་མེད་གཉིས་པོ་རྣལ་འབྱོར་གྱི་དོན་དམ་གྱི་མིང་ཅན་ལ་གྲུབ་པའི་ཕྱིར་རོ། རྟགས་གྲུབ་སྟེ།

བྱེ་སྨྲའི་ལུགས་ལ་མངོན་མཛོད་ལས། གང་ལ་བཅོམ་དང་བློ་ཡིས་གཞན། །བསལན་དེ་བློ་མི་འཇུག་པ། ། བུམ་ཆུ་བཞིན་དུ་ཀུན་རྫོབ་ཏུ། ། ཡོད་དེ་དོན་དམ་ཡོད་གཞན་ནོ། ། ཞེས་གསུངས་པའི་ཕྱིར།

6གསུམཔ། མདོ་ནྡེ་པའི་ཆོས་ཚུལ་ལ་གནས་ཏེ་མདོ་ནྡེ་པའི་རྣམ་བཞག་བསྟན་པ།མདོསྡེ་པའི་ཆོས་ཚུལ་ལ་གནས་ཏེ་མདོ་སྡེ་པའི་རྣམ་བཞག་བསྟན་པ་ལ་གཉིས་ཏེ། རང་ལུགས་བཞག་པ་དང་ལོག་རྟོག་བསལ་བའོ།དངཔོ། རང་ལུགས་བཞགཔ།དང་པོ་ལ་བཞི་སྟེ། མདོ་སྡེ་པའི་མཚན་ཉིད་བསྟན་པ། མདོ་སྡེ་པའི་དབྱེ་བ་བསྟན་པ། མདོ་སྡེ་པའི་སྒྲ་བཤད་བསྟན་པ། མདོ་སྡེ་པའི་ལུགས་རྒྱས་པར་བཤད་པའོ།༡ མརྡོརྗེཔའི་མཚནཉདབསྟནཔ།དང་པོ་ནི། རང་གིས་རང་རིག་པའི་ཆ་ནས་བཞག་པའི་རང་རིག་འདོད་པའི་རིགས་སུ་གནས་ཤིང་བྱེ་སྨྲ་དང་མདོ་སྡེ་པ་གཉིས་གང་རུང་དུ་གྱུར་པའི་ཐེག་དམན་པ་མདོ་སྡེ་པའི་མཚན་ཉིད། འདི་ལ་དགོངས་ཏེ་ཀུན་མཁྱེན་མི་ཕམ་པདྨ་དཀར་པོའི་ཞལ་ནས། མདོ་སེམས་གཉིས་རང་གི་རང་སྟོང་ཞེས་འདོད་ཅིང་ཞེས་གསུངས་སོ།༢མདོགེ་པའིཚོསྟོན པ།

མདོ་སྡེ་པའི་རྣམ་བཞག་བསྟན་པ། 17གཉིས་པ་ནི། མདོ་སྡེ་པ་ལ་དབྱེ་ན་གཉིས་ཏེ། བྱེ་སྨྲ་དང་ཉེ་བའི་མདོ་སྡེ་པའམ་ལུང་གི་རྗེས་འབྲང་གི་མདོ་སྡེ་པ་དང་། རྟོག་གེ་སྨྲ་བའི་མདོ་སྡེ་པའམ་རིགས་པའི་རྗེས་འབྲང་གི་མདོ་སྡེ་པ་དང་གཉིས་འཇོག་རིགས་སོ།འདི་ལ་དགོངས་ཏེ། ཀུན་མཁྱེན་མི་ཕམ་པདྨ་དཀར་པོའི་ཞལ་ནས། ཕྱིའི་རྡུལ་ཕྲ་རབ་ཆ་མེད་དོན་དམ་དང་། དེས་བཅོམས་པའི་རགས་པ་ཀུན་རྫོབ་དང་། ཞེས་གསུངས་པ་ནི། ལུང་གི་རྗེས་འབྲང་གི་མདོ་སྡེ་པའི་དབང་དུ་བྱས་ཏེ་གསུངས་སོ། གཞན་ཡང་ཀུན་མཁྱེན་མི་ཕམ་པདྨ་དཀར་པོའི་ཞལ་ནས། མདོ་སྡེ་པ། དངོས་པོ་གོང་བུར་སྣང་བ་ནི་རྡུལ་ཕྲ་མོ་འདུས་པ་ཡིན་ལ།གོང་བུ་རྩོམ་པའི་རྡུལ་ཕྲ་མོ་ནི་ཕྱོགས་དྲུག་གི་ཆ་དང་བཅས་པར་འདོད་པས་བསགས་རྡུལ་ལས་གཞན་ཆ་མེད་མི་འདོད་པ་དང་། ཞེས་དང་། རང་མཚན་ཐམས་ཅད་དོན་དམ་པ་སྟེ། ཞེས་གསུངས་པ་ནི་རིག་པའི་རྗེས་འབྲང་གི་མདོ་སྡེ་པའི་དབང་དུ་བྱས་ཏེ་གསུངས་སོ།༣་མདོ་རྗེཔའི་སྒྲངགདབསྟནཔ།གསུམ་པ་ནི། ལུང་གི་རྗེས་འབྲང་གི་དཔེ་སྟོན་པ་ཆོས་ཅན། ཁྱོད་ལ་མདོ་སྡེ་པ་ཞེས་བརྗོད་པའི་རྒྱུ་མཚན་འཇོག་རྒྱུ་ཡོད་དེ། ཁྱོད་ལ་གཙོ་བོ་བྱེ་བྲག་བཤད་མཆོ་ཆེན་མོའི་རྗེས་སུ་མི་འབྲང་བར་གཙོ་བོ་བཅོམ་ལྡན་འདས་ཀྱི་མདོ་སྡེ་དག་གི་རྗེས་སུ་འབྲང་བའི་རིགས་སུ་གནས་པའི་ཆ་ནས་གཙོ་བོར་བཞག་པའིམདོ་སྡེ་པ་ཞེས་པའི་སྒྲ་འཇུག་པའི་ཕྱིར། དེ་ཆོས་ཅན། ཁྱོད་ལ་དཔེ་སྟོན་པ་ཞེས་བརྗོད་པའི་རྒྱུ་མཚན་འཇོག་རྒྱུ་ཡོད་དེ། ཁྱོད་ལ་དཔེའི་སྒོ་ནས་ཆོས་སྟོན་པ་ལ་མཁས་པའི་རིགས་སུ་གནས་པའི་ཆ་ནས་གཙོ་བོར་བཞག་པའི་དཔེ་སྟོན་པ་ཞེས་པའི་སྒྲ་འཇུག་པའི་ཕྱིར། འདི་ལ་དགོངས་ཏེ། ཡེ་ཤེས་ཀུན་བཏུས་ཀྱི་འགྲེལ་པ་ལས། འདི་ནི་སྒོ་དྲུག་པ་དང་། འཕགས་པ་བཟང་

16 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།པོ་སྤྱོད་པ་ལ་སོགས་པའི་མདོ་སྡེ་རྣམས་སྒྲ་ཇི་ལྟ་བར་ཁས་ལེན་ཅིང་མདོ་དེ་དང་དེ་དག་གི་རྗེས་སུ་འཇུག་པ་དང་ལྡན་པས་ན་མདོ་སྡེ་པ་དང་མིང་གཞན་དཔེ་སྟོན་པ་ལ་མཁས་པས་ན་དཔེ་སྟོན་པའོ། ཞེས་གསུངས་སོ།༤མདོཤེསྒོའིལུགསཅསཔརབཤདགབཞི་པ་ལ་བཞི་སྟེ། ཡུལ་དང་ཡུལ་ཅན་གཉིས་སུ་དབྱེ་བ། བདེན་པ་གཉིས་སུ་དབྱེ་བ། རྟོག་གེའི་མདོ་སྡེ་པའི་ལུགས་གཞིར་བཞག་སྟེ་རང་སྤྱི་གཉིས་སུ་དབྱེ་བ། རྣམ་བཞག་གཞན་བསྟན་པའོ།དངཔོགི བློས་རིག་པ་སྡུ་བའི་ཆོས་ཡུལ་གྱི་མཚན་ཉིད། རང་གི་འཇུག་ཡུལ་གང་རུང་དང་ལྡན་པའི་རིགས་གནས་ཡུལ་ཅན་གྱི་མཚན་ཉིད།ཆོས་དང་། ཡུལ་དང་། ཤེས་བྱ་དང་། གཞལ་བྱ་དང་། གཞི་གྲུབ་རྣམས་རྣམ་གྲངས་སོ།ཤཱ།ཉིས་པ་ལ་གཉིས་བ། ལུང་གི་རྗེས་འབྲང་གི་མདོ་སྡེ་པའི་ལུགས་གཞིར་བཞག་སྟེ་བདེན་གཉིས་ཀྱི་རྣམ་བཞག་བསྟན་པ་དང་། རིགས་པའི་རྗེས་འབྲ༵་གི་མདོ་སྡེ་པའི་ལུགས་གཞིར་བཞག་སྟེ་བདེན་གཉིས་ཀྱི་རྣམ་བཞག་བསྟན་སྡོང་པོ། ་ནི། ཆོས་གང་ཞིག་ཁྱོད་བཅོམ་ཨེ་ནུས་བལྟས་ཤུལ་ལམ་ཁྱོད་བློས་ཆ་ཤས་སོ་སོར་བསལ་ཤུལ་ན་ཁྱོད་འཛིན་པའི་བློ་འདོར་དུ་རུང་བ། ཀུན་རྫོབ་ཀྱི་བདེན་པའི་མཚན་ཉིད། དེའི་མཚན་གཞི་ནི། ཕྲེང་བ་དང་།

མདོ་སྡེ་པའི་རྣམ་བཞག་བསྟན་པ། 19ནགས་ཚལ་གཉིས་ལྟ་བུའོ། ཆོས་གང་ཞིག་ཁྱོད་བཅོམ་ཨེ་ནུས་བལྟས་ཤུལ་ལམ་ཁྱོད་བློས་ཆ་ཤས་སོ་སོར་བསལ་ཤུལ་ན་ཁྱོད་འཛིན་པའི་བློ་འདོར་དུ་མི་རུང་བ། དོན་དམ་གྱི་བདེན་པའི་མཚན་ཉིད། དེའི་མཚན་གཞི་ནི། རྡུལ་ཕྲན་ཕྱོགས་ཀྱི་ཆ་མེད་དང་། ཤེས་པ་སྐད་ཅིག་ཆ་མེད་བཅས་ལྟ་བུའོ། འདི་ལ་དགོངས་ཏེ། མཁས་མཆོག་སངས་རྒྱས་གཉིས་པ་དབྱིག་གཉེན་གྱི་ཞལ་སྔ་ནས། གང་ལ་བཅོམ་དང་བློ་ཡིས་གཞན། ། བསལ་ན་དེ་བློ་མི་འཇུག་པ། ། བུམ་ཆུ་བཞིན་དུ་ཀུན་རྫོབ་ཏུ། ། ཡོད་དེ་དོན་དམ་ཡོད་གཞན་ནོ། ། ཞེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས། ཕྱིའི་རྡུལ་ཕྲ་རབ་ཆ་མེད་དོན་དམ་དང་། དེས་བཅོམས་པའི་རགས་པ་ཀུན་རྫོབ་དང་།ཤེས་པ་སྐད་ཅིག དོན་དམ་དང་། རྒྱུན་ཀུན་རྫོབ་ཏུ་འདོད་དོ། ཞེས་བྱེ་སྨྲ་དང་ཉེ་བའི་མདོ་སྡེ་པའི་ལུགས་བཤད་པའི་སྐབས་ནས་དེ་ལྟར་གསུངས་སོ།གཉིས་པ་ནི། དོན་དམ་པར་དོན་བྱེད་ནུས་པ་དོན་དམ་གྱི་བདེན་པའི་མཚན་ཉིད། དེའི་མཚན་གཞི་ནི་བུམ་པ་ལྟ་བུའོ། ཆོས་གང་ཞིག་དོན་དམ་པར་དོན་བྱེད་མི་ནུས་པ་ཀུན་རྫོབ་ཀྱི་བདེན་པའི་མཚན་ཉིད། དེའི་མཚན་གཞི་ནི། འདུས་མ་བྱས་ཀྱི་ནམ་མཁའ་ལྟ་བུའོ། དངོས་པོ་རང་མཚན་དོན་དམ་གྱི་བདེན་པ་རྣམས་རྣམ་གྲངས། རྟག་པ་སྤྱི་མཚན་ཀུན་རྫོབ་ཀྱི་བདེན་པ་རྣམས་རྣམ་གྲངས་སོ། འདི་ལ་དགོངས་ཏེ། དཔལ་ལྡན་ཆོས་ཀྱི་གྲགས་པའི་ཞལ་སྔ་ནས། དོན་དམ་དོན་བྱེད་ནུས་པ་གང་། ། དེ་འདིར་དོན་དམ་ཡོད་པ་ཡིན། ། གཞན་ནི་ཀུན་རྫོབ་ཡོད་པ་སྟེ། ། ཞེས་དང་། ཡང་། དོན་བྱེདནས་པ་གང་ཡིན་པ། ། དེ་ཉིད་དོན་དམ་ཡོད་པ་ཡིན། ། ཅེས་དང་།ཀུན་མཁྱེན་པདྨ་དཀར་པོའི་ཞལ་སྔ་ནས། ཡོད་པ་དང་དངོས་པོ་རྣམས་རྣམ་གྲངས། ཞེས་དང་། རང་མཚན་ཐམས་ཅད་དོན་དམ་པ་སྟེ། ཞེས་དང་།དོན་དམ་པ་དང་ཀུན་རྫོབ་ཏུ་ཡོད་པ་དེ་དག་རིམ་པ་བཞིན་རང་གི་མཚན་ཉིད་

20 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།དང་། སྤྱིའི་མཚན་ཉིད་དུ་བཤད་དོ། ཞེས་དང་། སྤྱི་མཚན་ཀྱི་ཆོས་ཐམས་ཅད་ཀུན་རྫོབ་ཀྱི་བདེན་པའོ། ཞེས་གསུངས་སོ།འདིར་རྡུལ་ཕྲན་ཆ་མེད་རྣལ་འབྱོར་གྱི་དོན་དམ་གྱི་མིང་ཅན་ཡིན་པར་མི་འདོད་དོ། འདི་ལ་དགོངས་ཏེ། ཀུན་མཁྱེན་པདྨ་དཀར་པོའི་ཞལ་སྔ་ནས།མདོ་སྡེ་པ་དངོས་པོ་གོང་བུར་སྣང་བ་ནི་རྡུལ་ཕྲ་མོ་འདུས་པ་ཡིན་ལ། གོང་བུ་རྩོམ་པའི་རྡུལ་ཕྲ་མོ་ནི་ཕྱོགས་དྲུག་གི་ཆ་དང་བཅས་ པར་འདོད་ པས།བསགས་རྡུལ་ལས་གཞན་ཆ་མེད་མི་འདོད་པ་དང་། ཞེས་གསུངས་སོ།འདིར་རྣལ་འབྱོར་གྱི་དོན་དམ་གྱི་མིང་ཅན་དང་། འཇིག་རྟེན་གྱི་དོན་དམ་གཉིས་ལ་མུ་བཞི་སྟེ། དེ་གཉིས་ཀ་ཡིན་པ་ནི། ཤེས་པ་སྐད་ཅིག་ཆ་མེད་དེ་འཇོག་གོ དེ་གཉིས་ཀ་མ་ཡིན་པ་དེ་ནི། བུམ་པའི་ནམ་མཁའ་དེ་འཇོག་གོ རྣལ་འབྱོར་གྱི་དོན་དམ་གྱི་མིང་ཅན་ཡིན་ལ་འཇིག་རྟེན་གྱི་དོན་དམ་མ་ཡིན་པ་ནི། སྟོང་ཉིད་ཟད་པ་བ་དེ་འཇོག་གོ འཇིག་རྟེན་གྱི་དོན་དམ་ཡིན་ལ་རྣལ་འབྱོར་གྱི་དོན་དམ་གྱི་མིང་ཅན་མ་ཡིན་པ་ནི། བུམ་པ་དེ་འཇོག་གོསྐབས་འདིར་དངོས་པོ་དང་རྣམ་གྲངས་སུ་སོང་བའི་དོན་དམ་ནི་འཇིག་རྟེན་གྱི་དོན་དམ་མོ། སྐབས་འདིར་འཇིག་རྟེན་གྱི་དོན་དམ་གཙོར་འདོན་པའི་གནད་ཀྱིས་རྣལ་འབྱོར་གྱི་དོན་དམ་གྱི་མིང་ཅན་ཡིན་ན་དོན་དམ་ཡིན་མི་དགོས་ཤིང་འཇིག་རྟེན་གྱི་དོན་དམ་ཡིན་ན་དོན་དམ་ཡིན་པས་ཁྱབ་བོ།རྟོག་ཟེ༥རེ་ནི་དོཐེ་སྐུའི་འུཁས་བསྟནསྤོང༦ཁུགརྩེ་རངས་ ངནགསུམ་པ་ནི། དོན་བྱེད་ནུས་པ་རང་མཚན་གྱི་མཚན་ཉིད། དེའི་མཚན་གཞི་ནི་བུམ་པ་ལྟ་བུའོ། དོན་བྱེད་མི་ནུས་པའི་ཆོས་སྤྱི་མཚན་གྱི་མཚན་ཉིད། དེའི་མཚན་གཞི་ནི་རྟག་པ་ལྟ་བུའོ། རང་མཚན་ནམ་དངོས་པོ་ལ་དབྱེ་ན། བེམ་ཤེས་གཉིས་སོ། འདིའི་ལུགས་ལ་ལྡན་མིན་འདུ་བྱེད་དངོས་

མདོ་སྡེ་པའི་རྣམ་བཞག་བསྟན་པ། 21པོར་མི་འཐད་རྡོ། སྤྱི་མཚན་ནམ་རྟག་པ་ལ་དབྱེ་ན་རྣམ་པ་ཐམས་ཅད་པའི་རྟག་པ་དང་། རེ་འགའ་བའི་རྟག་པ་་སྟེ་གཉིས་སོ། རྒྱས་པ་ཁོ་བོས་བརྩམས་པའི་རིགས་ལམ་གནམ་ལྕགས་ཐོག་མདའ་སོགས་ལས་གསལ་ལོ།བཞི་པ་ནི། མདོ་སྡེ་པའི་ལུགས་ལ་སངས་རྒྱས་ཀྱི་གཟུགས་ཕུང་སྡུག་བདེན་མིན་ཞིང་ལམ་བདེན་མ་ཡིན་པའི་འདུས་བྱས་ཡིན་ན་ཟག་བཅས་ཡིན་མི་དགོས་པ་དང་། དགྲ་བཅོམ་སྤང་རྟོགས་ལས་ཉམས་མི་སྲིད་པ་དང་། གང་ཟག་གི་བདག་མེད་ཕྲ་མོ་དེ་ཉན་ཐོས་ཀྱི་མཐོང་ལམ་བར་ཆད་མེད་ལམ་གྱི་སྤྲོས་པའི་སྒོ་ནས་འཛིན་སྟངས་ཀྱི་ཡུལ་དུ་མི་འདོད་ཅིང་། ཉན་ཐོས་ཀྱི་མཐོང་ལམ་བར་ཆད་མེད་ལམ་དེས་གང་ཟག་གི་བདག་མེད་ཕྲ་མོ་དེ་དངོས་སུ་རྟོགས་སོ།སྤང་བྱ་ལ་དབྱེ་ན། གང་ཟག་གི་བདག་འཛིན་དང་། ཉོན་མོངས་ཅན་གྱི་སྒྲིབ་པ་དང་། ཉོན་མོངས་ཅན་མ།་ཡིན་པའི་སྒྲིབ་པ་སོགས་ལས་ཤེས་སྒྲིབ་སོགས་མི་འདོད་པ་བྱེ་བྲག་སྨྲ་བ་དང་འདྲ་ཞིང་ཐེག་གསུམ་གྱི་འབྲས་བུ་མངོན་དུ་བྱེད་ཚུལ་སོགས་བྱེ་སྨྲའི་ལུགས་དང་འདྲའོ།ཐེགཆེན་ཁས་མི་ལེན་པའི་བྱེ་མདོ་ཉུང་ཤས་འགས་ཐེག་ཆེན་གྱི་སྡེ་སྣོད་སངས་རྒྱས་ཀྱི་བཀར་མི་འདོད་ཀྱང་ཕྱིས་ཀྱི་བྱེ་མ།དོ་ཕལ་ཆེ་བས་ཐེག་ཆེན་གྱི་སྡེ་སྣོད་སངས་རྒྱས་ཀྱི་བཀར་ཁས་ལེན་ཞེས་གྲགས་སོ། བྱེ་སྨྲའི་ལུགས་ལ་མངོན་པ་སྡེ་བདུན་སངས་རྒྱུས་ཀྱི་བཀར་གྲགས་ཀྱང་། མདོ་སྡེ་པ་ཕལ་ཆེ་བའི་ལུགས་ལ་མངོན་པ་སྡེ་བདུན་སངས་རྒྱས་ཀྱི་བཀའ་མིན་ཞིང་མངོན་པ་སྡེ་བདུན་སངས་རྒྱས་མིན་པའི་དགྲ་བཅོམ་འགས་བྱས་པ་ཡིན་ནོ། དེའང་འགྲེལ་བ་རྒྱལ་སྲས་མའི་དོན་མཆིམས་ལྷ་རྗེ་གོ་ཆས་སྡོམས་སུ་བྱས་པ་ལས། ཡེ་ཤེས་ལ་འཇུག་ཀ་ཏྱའི་བུས། ། ཆོས་ཀྱི་ཕུང་པོ་ཤཱ་རིའི་བུས་། ། འདགས་པའི་བསྟན་བཅོས་

22 གྲུབ་མཐའི་བསྟན་བཅོས་མི་ཤིག་རྡོ་རྗེའི་བོ་ཆ།མོའུ་འགལ་བུས། ། རབ་ཏུ་བྱེད་པ་དབྱིག་བཤེས་ཀྱིས། ། རྣམ་ཤེས་ཚོགས་ནི་ལྷ་སྐྱིད་ཀྱིས་། ། ཁམས་ཀྱི་ཚོགས་ནི་གང་པོས་བྱས། ། འགྲོ་བའི་རྣམས་གྲངས་གསུམ་པོ་ཆེས། །ཞིས་གསུངས་སོ།གཉིས་པ། ལོག་རྟོག་བསལ་བ།ལོག་རྟོག་བསལ་བ་ནི། ཁ་ཅིག་ན་རེ། རིགས་པའི་རྗེས་འབྲང་གི་མདོ་སྡེ་པ་ཆོས་ཅན། ཁྱོད་བྱེ་བྲག་སྨྲ་བ་ལས་དམན་པར་ཐལ། ཁྱོད་ཀྱི་ལུགས་ལ་བུམ་པ་དོན་དམ་ཡིན་པ་གང་ཞིག་བྱེ་བྲག་སྨྲ་བའི་ལུགས་ལ་བུམ་པ་ཀུན་རྫོབ་ཡིན་པའི་ཕྱིར་ཟེར་ན། ཁྱབ་པ་མ་ངེས་ཏེ། རིགས་པའི་རྗེས་འབྲང་བའི་མདོ་སྡེ་པའི་ལུགས་ལ་འཇིག་རྟེན་གྱི་དོན་དམ་དང་། རྣལ་འབྱོར་གྱི་དོན་དམ་གྱི་མིང་ཅན་གཉིས་ཀྱི་རྣམ་བཞག་ལས། འཇིག་རྟེན་གྱི་དོན་དམ་དེབདེན་པ་གཉིས་ཆར་ལས་ཉམས་པའི་མུ་སྟེགས་བྱེད་ཁ་ཅིག་རྗེས་སུ་འཛིན་ཕྱིར་གཙོར་འདོན་ཏེ་བསྟན་པ་ཡིན་པ་གང་ཞིག རྣལ་འབྱོར་གྱི་དོན་དམ་གྱི་མིང་ཅན་དེ་བསྒོམ་བྱའི་ཆ་ནས་གཙོ་བོར་བཞག་པ་ཡིན་ཀྱང་། རྣལ་འབྱོར་གྱི་དོན་དམ་ཡིན་ན་དོན་དམ་ཡིན་པའི་གོ་མི་ཆོད་པའི་ཚུལ་གྱིས་རྣལ་འབྱོར་གྱི་དོན་སྤྱམ་(སྟན་པ་ཡིན་ཞེས་རིགས་སྨྲའི་མདོ་སྡེ་པའི་ལུགས་ལ་འབྱེད་རིགས་པའ་༤།་དི་ལ། ་དགོངས་ཏེ། མི་ཕམ་པདྨ་དཀར་པོའི་ཞལ་སྔ་ནས། སྐད་ཅིག་མ་ཀུན་རྫོབ་ཏུ་ཡང་བཤད་མི་རིགས་ཏེ། བཤད་ན་ལུང་ལས། སྐད་ཅིག་མ་མཐོང་བ་དེ་བདེན་མཐོང་དུ་གསུངས་པ་དང་འགལ་ལོ་ཞེ་ན། རྣལ་འབྱོར་ཀུན་རྫོབ་ཀྱི་དབང་དུ་བྱས་པས་ཉེས་པ་མེད་དེ་འཇིག་རྟེན་ལ་ལྟོས་ནས་་སྐད་ཅིག་མཐོང་བ་དེ་ཀུན་རྫོབ་ཀྱི་དེ་ཉིད་མཐོང་བ་ཡིན་པས་བདེན་མཐོང་དུ་

མདོ་སྡེ་པའི་རྣམ་་བཞག་བསྟ་ན་པ། 23བཞག་ཅེས་གསུ་ངས་སོ། ཁ་ཅིག་ན་རེ། རིགས་པ་འི་རྗེས་འབྲང་གི་མདོ་སྡེ་པའི་ལུགས་ལ་ཆོས་ཐམས་་ཅད་བདེན་པར་མ་གྲུབ་པ་ཡིན་པར་ཐལ། ཐ་སྙད་དུ་ཐལ་འགྱུར་པའི་ལུགས་ལ་ཉན་ཐོས་དགྲ་བཅོམ་པས་ཆོས་ཐམས་ཅད་བདེན་པར་མ་གྲུབ་པར་རྟོགས་ཟིན་པའི་ཕྱིར་ཟེར་ན། ཁྱབ་གསལ་མ་ངེས་སོ།འདི་ལ་དགོངས་ཏེ་དཔལ་ལྡན་ཟླ་བ་གྲགས་པའི་ཞལ་སྔ་ནས། ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་བཞིན་མེད་པར་ཤེས་པ་ཡང་ཡོད་དོ། ཞེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས།ཐལ་འགྱུར་པས་ཉན་རང་ལ་ཆོས་ཐམས་ཅད་རང་བཞིན་མེད་པར་རྟོགས་པ་ཡོད་པར་བཤད་པ་དང་ཞེས་ཐལ་འགྱུར་བའི་ལུགས་ལས་ཐ་སྙད་དུ་དེ་ལྟར་གསུངས་སོ། ཁ་ཅིག་ན་རེ། དངོས་པོ་ཡིན་ན་བེམ་ཤེས་གང་རུང་ཡིན་པས་མ་ཁྱབ་པར་ཐལ། ལྡན་མིན་འདུ་བྱེད་དེ་དངོས་པོ་ཡིན་པའི་ཕྱིར་ཟེར་ན།རྟགས་མ་གྲུབ་སྟེ། ལྡན་མིན་འདུ་བྱེད་བཏགས་ཡོད་ཡིན་པའི་ཕྱིར་རོ།འདི་ལ་དགོངས་ཏེ། ཀུན་མཁྱེན་པདྨ་དཀར་པོའི་ཞལ་སྔ་ནས། ལྡན་མིན་འདུ་བྱེད། འདུས་མ་བྱས་གསུམ། འདས་མ།་འོངས་ཐམས་ཅད་བཏགས་ཡོད་ཅེས་གསུངས་་སོ།ཡངཁ་ཅིག་ན་རེ། དངོས་པོ་ཡིན་ན་བེམ་ཤེས་གང་རུང་ཡིན་པས་མ་ཁྱབ་པར་ཐལ། དངོས་པོ་ཡིན་ན་བེམ་ཤེས་རུང་གིས་བསྡུས་པས་མ་ཁྱབ་པའི་ཕྱིར་ཟེར་ན། རྟགས་་མ་གྲུབ་བོ།འདི་ལ་དགོངས་ཏེ། ཀུན་མཁྱེན་པདྨ་དཀར་པོའི་ཞལ་སྔ་ནས། དེ་ཡངབེམ་པོ་དང་ཤེས་པ་གཉིས་སུ་བསྡུས་སོ། ཞེས་གསུངས་སོ། ཁོ་ན་རེ།བེམ་ཤེས་གཉིས་ཆོས་ཅན། བེམ་ཤེས་གང་རུང་མ།་ཡིན་པར་ཐལ། བེམ་པོ་མ་ཡིན་པ་གང་ཞིག ཤེས་པའང་མ་ཡིན་པའི་ཕྱིར་ཟེར་ན། རྟགས་མ་ངེས།འོ་ན་ཁྱོད་ཉོན་ཅིག ཤེས་བྱ་ཡིན་ན་ཆོས་ཅན། རྟག་དངོས་གང་རུང་ཡིན་

24 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མི་དགོས་པར་ཐལ། རྟག་པ་ཡིན་མི་དགོས་པ་གང་ཞིག དངོས་པོའང་ཡིན་མི་དགོས་པའི་ཕྱིར། ཁྱབ་པ་འགྲིགས། གསལ་བར་འདོད་ན། དེ་ཆོས་ཅན། དེ་མ་ཡིན་པར་ཐལ། གཞི་གྲུབ་པའི་ཕྱིར། རྟགས་ཁྱབ་ཁས། ཁ་ཅིག་ན་རེ། སྤྱི་མཚན་གཞལ་བྱ་མ་ཡིན་པར་ཐལ། ཡོད་པ་ཡིན་ན་རང་མཚན་ཡིན་པས་ཁྱབ་པའི་ཕྱིར་ཟེར་ན། ཁྱབ་པ་མ་ངེས། འདོད་ན།རྗེས་སུ་དཔག་པའི་ཚད་མ་ཚད་མ་མ་ཡིན་པར་ཐལ། སྤྱི་མཚན་གཞལ་བྱ་མ་ཡིན་པའི་ཕྱིར། རྟགས་ཁས། གསལ་བར་འདོད་མི་ནུས་སོ། ཁོ་ན་རེ།སྦྱི་མཚན་གཞལ་བྱ་མ་ཡིན་པར་ཐལ། སྤྱི་མཚན་ཡོད་པ་མ་ཡིན་པའི་ཕྱིར་ཟེར་ན། ཁྱབ་པ་མ་ངེས་སོ། འདི་ལ་དགོངས་ནས་མི་ཕམ་པདྨ་དཀར་པོས།ཡོད་པའི་མཚན་ཉིད་དོན་བྱེད་ནུས་པ་ཞེས་དང་། དཔལ་ལྡན་ཆོས་ཀྱི་གྲགས་སྣའི་ཞལ་སྔ་ནས། ཡོད་པ་ཉིད་ཀྱི་མཚན་ཉིད་ནི་དོན་བྱེད་ནུས་པ་ཡིན་ལ།ས་ག༵༵།་་མཚོ། ན་གྱི་འབྲེལ་བ་ཡིན་ན་ཡོད་ཁྱབ་སྐོར་བཞི་ངེས་པའི་མཚན་མཚོན་གྱི་འབྲེལ་བ་ཡིན་པས་མ་ཁྱབ་བོ། དངོས་པོ་ལ་དབྱེ་ན་བེམ་པོ་དང་ཤེས་པ་གཉིས་སོ། ཞེས་ཟེར་རིགས་ན། དངོས་པོ་ལ་དབྱེ་ན་བེམ་པོ་དང་ཤེས་པ་གཉིས་ཡིན་ནོ་ཞེས་ཟེར་རིགས་པས་མ་ཁྱབ་བོ། ཁ་ཅིག་ན་རེ། ཤེས་བྱ་ཆོས་ཅན། རྟག་པ་ཡིན་པར་ཐལ་ཟེར་ན། གསལ་བར་མ་ངེས་ཞེས་ལན་འདེབས་རིགས་སོ། དེ་ལས་མང་པོ་ཞིག་ལ་རིགས་འགྲེ་བར་བྱའོ། དེས་ན་མདོ་སྡེ་པའི་སྐབས་འདིར་ཤེས་བྱ་མ་ཡིན་ན་མེད་པ་ཡིན་པས་ཁྱབ་ཀྱང་དོན་བྱེད་ནུས་པ་མ་ཡིན་ན་མེད་པ་ཡིན་པས་མ་ཁྱབ་པ་ནི་གནད་ཀྱི་དོན་ཞིག་ཡིན་པར་ཤེས་པར་མཛོད་ཅིག

—ཡིབཞི་པ། སེམས་ཙམ་པའི་ཆོས་ཚུལ་ལ་གནས་ཏེ་སེམས་ཙམ་པའི་རྣམ་བཞག་བསྟན་པ།སེམས་ཙམ་པའི་ཆོས་ཚུལ་ལ་གནས་ཏེ་སེམས་ཙམ་པའི་རྣམ་གཞག་བསྟན་པ་ལ་གཉིས་ཏེ། རང་ལུགས་བཞག་པ་དང་། ལོག་རྟོག་བསལ་བའོ།དང་པོ། རང་ལུགས་བཞགཔ།དང་པོ་ལ་བཞི་སྟེ། སེམས་ཙམ་པའི་མཚན་ཉིད་བསྟན་པ། སེམས་ཙམ་པའི་དབྱེ་བ་བསྟན་པ། སེམས་ཙམ་པའི་སྒྲ་བཤད་བསྟན་པ། སེམས་ཙམ་པའི་ལུགས་རྒྱས་པར་བསྟན་པའོ།༡སེམས་ཙམཔའི་མཚནརྟངབསྟན་པ།དང་པོ་ནི། བཟུང་འཛིན་གཉིས་མེད་ཀྱི་ཡེ་ཤེས་དོན་དམ་པར་གྲུབ་ཅིང་ཕྱི་དོན་ཀྱི་དངོས་པོ་དོན་དམ་པར་ཕྱི་དོན་གྱི་དངོས་པོར་མ་གྲུབ་པར་ཐ་སྙད་དུ་ཁས་ལེན་པའི་རིགས་སུ་གནས་ཤིང་རྣམ་རིག་པ་དང་དབུ་མ་པ་གཉིས་གངནང་དུ་གྱུར་པའི་ཐེག་ཆེན་པ་སེམས་ཙམ་པའི་མཚན་ཉིད་དོ། འདི་ལ་དགོངས་ཏེ། ཡེ་ཤེས་ཀུན་བཏུས་ལས། ཆ་ཤས་ཅན་ཞེས་བྱར་མེད་ཅིང་། །ཕྲ་རབ་རྡུལ་རྣམས་མེད་པ་དང་། །སོ་སོར་སྣང་བ་དམིགས་མེད་དང་། །ཉམས་སུ་མྱོང་བ་རྨི་ལམ་འདྲ། །གཟུང་དང་འཛིན་པ་ལས་གྲོལ་

ཝ་བོད གྲུབམཐའིབསྟན་བཅོས་མི་ཤིས་རྡོ་རྗེའི་གོ་ཆ།བའི་ ། རྣམ་ཤེས་དམ་པའི་དོན་དུ་ཡོད། ། བློ་རྨ་ཚོའི་ཕ་རོལ་ཕྱིན་པ་ཡིས། ་ རྣལ་འབྱོར་སྤྱོད་པའི་གཞུང་དུ་བསྒྲགས། ། ཞེས་་གསུངས་སོ།༢་སེམས་ཙམཔའ་དབྱེ་གེབསྟན་པ།གཉིས་པ་ནི། སེམས་ཙམ་པ་ལ་དབྱེ་ན་གཉིས་ཏེ། སེམས་ཙམ་རྣམ་བདེན་པ་དང་། སེམས་ཙམ་རྣམ་རྫུན་པ་གཉིས་འཇོག་རྒྱུ་ཡོད་དོ། འདི་ལ་དགོངས་ཏེ་སློབ་དཔོན་ཆེན་པོ་བྱང་ཆུབ་བཟང་པོའི་ཞལ་སྔ་ནས། འདིར་རྣལ་འབྱོར་སྤྱོད་པ་ནི་རྣམ་པ་གཉིས་ཏེ། རྣམ་པ་དང་བཅས་པ་དང་། རྣམ་པ་མེད་པའོ། ཞེས་གསུངས་སོ། ཕྱི་དོན་གྱི་དངོས་པོ་དོན་དམ་པར་ཕྱི་དོན་དུ་མ་གྲུབ་ཀྱང་དོན་དམ་པར་ཕྱི་དོན་གྱི་དངོས་པོ་ཡོད་ཙམ་གྱི་སྒོ་ནས་དོན་དམ་པར་ཕྱི་དོན་གྱི་དངོས་པོ་བློ་རུ་གྲུབ་པར་ཐ་སྙད་དུ་འདོད་པའི་རིགས་སུ་གནས་ཤིང་རྣམ་བདེན་རྫུན་གང་རུང་དུ་གྱུར་པའི་སེམས་ཙམ་པ། སེམས་ཙམ་རྣམ་བདེན་པའི་མཚན་ཉིད་དོ།དོན་དམ་པར་ཕྱི་དོན་གྱི་དངོས་པོ་བློ་རུ་མི་བདེན་པར་ཕྱི་དོན་གྱི་དངོས་པོ་དོན་དམ་པར་མ་གྲུབ་ཅིང་ཕྱི་དོན་གྱི་དངོས་པོ་བདེན་གྲུབ་ཏུ་མི་འདོད་པའི་རིགས་སུ་གནས་ཤིང་རྣམ་བདེན་རྫུན་གང་རུང་དུ་གྱུར་བའི་སེམས་ཙམ་པ།སེམས་ཙམ་རྣམ་རྫུན་པའི་མཚན་ཉིད་དོ། འདི་ལ་དགོངས་ཏེ་ཀུན་མཁྱེན་མི་ཕམ་པདྨ་དཀར་པོའི་ཞལ་སྔ་ནས། རྣམ་པ་དང་བཅས་པ་དག་ནི་རྣམ་པ་དེ་ཉིད་གཞན་གྱི་དབང་དུ་སྟོན་པས། ཇི་སྐད་དུ། ནང་གི་ཤེས་པའི་ངོ་བོ་ནི། ། ཕྱི་རོལ་ལྟར་སྣང་གང་ཡིན་དེ། ། དོན་ཡིན། ཞེས་བྱ་བ་ལ་སོགས་པས་སེམས་ཀྱི་ངོ་བོར་བདེན་པར་འདོད་དོ།རྣམརྫུན་པའམ།་རྣམ་མེད་པ་ནི། རྣམ་པ་དེ་ཡང་ཀུན་ཏུ་བཏགས་པ་རབ་རིབ་ཅན་གྱི་སྐྲ་ཤད་ལ་སོགས་པ་ལྟར་སྨྲ་བས་ཏེ་ཞེས་དང་། ཡེ་ཤེས་ཀུན་

སེམས་ཙམ་པའིརྣམབཞགབལྟརསྒ།ཝ་———་ 27བཏུས་ཀྱི་བཞད་སྦྱར་སློབ་དཔོན་བྱང་བཟང་གིས་མཛད་པ་ལས། དོན་ནི་དོན་དུ་གྲུབ་འགྱུར་ན། ། མི་རྟོག་ཡེ་ཤེས་མེད་པར་འགྱུར། ། དེ་མེད་པས་ན་སངས་་རྒྱས་ཉིད། ། ཐོབ་པར་འཐད་པ་མ་ཡིན་ནོ། ། ཞེས་་གསུངས་སོ།༣་ སེམས་ཙམ་པའིསྒྲ་བཤདབསྟན་པ།གསུམ་པ་ནི། རྣམ་རིག་པ་ཆོས་ཅན། ཁྱོད་ལ་སེམས་་ཙམ་པ་ཞེས་སྨོས་དགོས་པའི་རྒྱུ་མཚན་འཇོག་རྒྱུ་ཡོད་དེ། ཁྱོད་ལ་གཟུང་འཛིན་གཉིས་མེད་ཀྱི་སེམས་བདེན་གྲུབ་ཏུ་འདོད་པའི་རིགས་གནས་ཀྱི་རྣམ་རིག་པའི་ཆ་ནས་གཙོ་བོར་བཞག་པའི་སེམས་ཙམ་པ་ཞེས་པའི་སྒྲ་འཇུག་པའི་ཕྱིར། དེ་དང་རྣལ་འབྱོར་སྤྱོད་པ་བ་དང་། སེམས་ཙམ་པ་རྣམས་རྣམ་གྲངས་སོ། འདི་ལ་དགོངས་ཏེ་ཀུན་མཁྱེན་མི་ཕམ་པདྨ་དཀར་པོའི་ཞལ་སྔ་ནས། དེ་དག་གིས་རྒྱལ་བའི་སྲས་དག་ཁམས་གསུམ་པོ་དག་ནི་སེམས་ཙམ་མོ་ཞེས་པའི་ལུང་གི་དོན་དངོས་པོ་དང་མཐུན་པར་ཚུལ་བཞིན་ཡིད་ལ་བྱེད་པས་སྤྱོད་པས་ན་རྣལ་འབྱོར་སྤྱོད་པའམ། སེམས་ཙམ་པ་དང་། རྣམ་པར་རིག་པ་ཙམ་དུ་སྨྲ་བའི་ཕྱིར་རྣམ་རིག་པའོ། ཞེས་གསུངས་སོ།༤་སེམས་ཙམ་པའི༄ཁས༄ས་པརསྒོགདཔ།བཞི་པ་ལ་བཞི་སྟེ། མཚན་ཉིད་གསུམ་དུ་དབྱེ་བ། བདེན་པ་གཉིས་སུ་དབྱེ་དགྲོ། ཡུལ་དང་ཡུལ་ཅན་གཉིས་སུ་དབྱེ་བ། རྣམ་བཞག་གཞན་བསྟན་སྣང་།པོ་ནི། དོན་དམ་པར་མ་གྲུབ་པ་གང་ཞིག དངོས་པོ་མ་ཡིན་པའི་རྟོག་བཏགས་ཙམ་གྱི་རིགས་གནས་ཀུན་བཏགས་ཀྱི་མཚན་ཉིད་དོ། འདི་ལ་དགོངས་ཏེ་ཐོགས་མེད་ཀྱི་ཐེག་བསྡུས་ལས་། ཅིའི་ཕྱིར་ཀུན་བཏགས་པ་ཞེས་

26 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བྱ་ཞེ་ན། ཡིད་ཀྱི་རྣམ་པར་ཤེས་པ་ཀུན་ཏུ་རྟོག་པ་དཔག་ཏུ་མེད་པའི་རྣམ་པ་ཅན་གྱི་ཕྱིན་ཅི་ལོག་འབྱུང་བའི་རྒྱུ་མཚན་ཡིན་པས་ཀུན་བཏགས་པའོ། རང་གི་མཚན་ཉིད་མེད་ལ་ཀུན་ཏུ་རྟོག་པ་ཙམ་དུ་དམིགས་པས་ཀུན་བཏགས་པ་ཞེས་བྱའོ། ཞེས་གསུངས་སོ། ཀུན་བཏགས་ལ་དབྱེ་ན་གཉིས་ཏེ། རྣམ་གྲངས་པའི་ཀུན་བཏགས་དང་། མཚན་ཉིད་ཡོངས་ཆད་ཀྱི་ཀུན་བཏགས་དང་གཉིས་སོ། དང་པོ་ནི། འདུས་མ་བྱས་ཀྱི་ནམ་མཁའ་ལྟ་བུའོ། གཉིས་པ་ནི། ཀུན་བཏགས་དེ་དོན་དམ་པར་གྲུབ་པ་དང་། རི་བོང་གི་རྭ་སོགས་ལྟ་བུའོ། རང་རྒྱུ་ལས་བྱུང་བའི་སྐད་ཅིག་མ་གཞན་དབང་གི་མཚན་ཉིད་དོ།འདི་ལ་དགོངས་ཏེ་ཡབ་རྗེ་ཐོགས་མེད་ཀྱི་ཐེག་བསྡུས་ལས། ཇི་ལྟར་ན་གཞན་གྱི་དབང་ཡིན་ལ། ཅིའི་ཕྱིར་ན་གཞན་གྱི་དབང་ཞེས་བྱ་ཞེ་ན། རང་གི་བག་ཆགས་ཀྱི་ས་བོན་ལས་སྐྱེས་པ་ཡིན་པས་དེ་ལྟ་བས་ན་རྐྱེན་གྱི་གཞན་དབང་ཡིན་ནོ། སྐྱེས་ནས་ཀྱང་སྐད་ཅིག་ལས་ལྷག་པར་བདག་ཉིད་གནས་པར་མི་ནུས་པས་ན་གཞན་གྱི་དབང་ཞེས་བྱའོ། ཞེས་གསུངས་སོ། དེ་ལ་དབྱེ་ན་གཉིས་ཏེ། དག་པའི་གཞན་དབང་དང་། མ་དག་པའི་གཞན་དབང་བཅས་སོ། དང་པོའི་མཚན་གཞི་ནི། མེ་ལོང་གི་ཡེ་ཤེས་ལྟ་བུའོ།གཉིས་པའི་མཚན་གཞི་ནི། དྲི་བཅས་ཀྱི་སེམས་ལྟ་བུའོ། དེ་བཞིན་ཉིད་གང་ཞིག་ཡང་དག་པ་མ་ཡིན་པའི་བློ་གང་རུང་གིས་སྒྲོ་བཏགས་པ་ལྟར་དུ་དོན་དམ་པར་གྲུབ་པས་སྟོང་པ་ཡོངས་གྲུབ་ཀྱི་མཚན་ཉིད་དོ། འདི་ལ་དགོངས་ཏེ་མི་ཕམ་པདྨ་དཀར་པོའི་ཞལ་སྔ་ནས། དེ་བས་ན་དགག་པའི་གཞི་གཞན་དབང་དེ་དགག་བྱ་ཀུན་བཏགས་གཉིས་ཀྱིས་སྟོང་ལ། དེ་ལྟ་བུས་བཏང་པའི་སྟོང་ཉིད་ཡོངས་སུ་གྲུབ་པ་ཡོད་པའོ། ཞེས་་གསུངས་སོ། ཡོངས་གྲུབ་དེ་ལ་དབྱེ་ན་གཉིས་ཏེ། ཕྱིན་ཅི་མ་ལོག་པའི་ཡོངས་གྲུབ་དང་། འགྱུར་མེད་ཀྱི་ཡོངས་གྲུབ་བཅས་སོ།། འདི་ལ་དགོངས་ཏེ་དབུས་མཐའ་ལས། འགྱུར་མེད་

སེམས་ཙམ་པའི་རྣམ་བཞག་བསྟན་པ། 29ཕྱིན་ཅི་མ་ལོག་པ། ། ཡོངས་སུ་གྲུབ་པ་རྣམ་པ་གཉིས། ། ཞེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས། ཡོངས་གྲུབ་དོན་དམ་པར་ཡོད་པ་སྟེ་ཕྱིན་ཅི་མ་ལོག་པའི་ཡོངས་གྲུབ་དང་། འགྱུར་མེད་ཡོངས་གྲུབ་གཉིས་ཞེས་གསུངས་སོ། འགྱུར་མེད་ཡོངས་གྲུབ་ཀྱི་མཚན་གཞི་ནི་ཐེག་ཆེན་ཀྱི་འགོག་བདེན་ལྟ་བུའོ། ཕྱིན་ཅི་མ་ལོག་པའི་ཡོངས་གྲུབ་ནི་རྣམ་མཁྱེན་ལྟ་བུའོ།གཉིས་པ་བདེན་པ་གཉིས་སུ་དབྱེ་བ་ལ། ཀུན་རྫོབ་ཀྱི་བདེན་པ་དང་དོན་དམ་གྱི་བདེན་པ་གཉིས་སོ། འདི་ལ་དགོངས་ཏེ་ཆོས་དང་ཆོས་ཉིད་རྣམ་འབྱེད་ལས། འདི་དག་ཐམས་ཅད་མདོར་བསྡུས་ན། ། རྣམ་པ་གཉིས་སུ་ཤེསབྱ་སྟེ། ། ཆོས་དང་དེ་བཞིན་ཆོས་ཉིད་ཀྱིས། ། ཐམས་ཅད་བསྡུས་པ་ཉིད་ཕྱིར་རོ། ། ཞེས་གསུངས་སོ། ཡོངས་གྲུབ་མ་ཡིན་པ་དང་ཆོས་ཀྱི་གཞི་མཐུན་དུ་ དམིགས་ པ་ཀུན་ རྫོབ་ཀྱི་ བདེན་ པའི་ མཚན་ཉིད། འདི་ ལ།དགོངས་ཏེ་བྱམས་མགོན་གྱིས། ཇི་ལྟར་དེ་ནི་དམིགས་གྱུར་པ། ། དེ་བཞིན་དུ་ནི་ཀུན་རྫོབ་འདོད། ། ཅེས་དང་། ཇི་སྐད་དུ། ཇི་ལྟར་སྒྱུ་མ་བྱས་པ་དེ་གླང་པོ་ཆེ་ལ་སོགས་པའི་ངོ་བོར་དམིགས་པ་དེ་བཞིན་དུ། ཡང་དག་པ་མ་ཡིན་པ། སོཀུན་བཏགས་པ་དེ་ཀུན་རྫོབ་ཀྱི་བདེན་པར་དམིགས་སོ། ཞེས་གསུངརྡོ་་ལ་།དབྱེ་ན། ཀུན་རྫོབ་ཀྱི་བདེན་པར་གྱུར་པའི་གཞན་དབང་དང་།ཀུན་རྫོབ་ཀྱི་བདེན་པར་གྱུར་པའི་ཀུན་བཏགས་ཏེ་གཉིས་སོ། སྡུག་བདེན་གྱི་བེམ་པོ་དེ་དང་པོའི་མཚན་གཞི་དང་། འདུས་མ་བྱས་ཀྱི་ནམ་མཁའ་དེ་གཉིས་པའི་མཚན་གཞིའོ། ཀུན་བཏགས་བདེན་པར་གྲུབ་པས་སྟོང་པའི་དེ་བཞིན་ཉིད་དེ་དོན་དམ་གྱི་བདེན་པའི་མཚན་ཉིད་དོ།འདི་ལ་དགོངས་ཏེ། རྗེ་བཙུན་བྱམས་མགོན་གྱིས། ཇི་ལྟར་དེ་ལ་དེ་མེད་པ། ། དེ་བཞིན་དུ་ནི་དོན་དམ་འདོད། ། ཅེས་དང་། ཇི་སྐད་དུ།

30 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཇི་ལྟར་དེ་ལ་མེད་པ་སྟེ། སྒྱུ་མ་བྱས་པ་དེ་ལ་གླང་པོ་ཆེ་ལ་སོགས་པ་མེད་པ་དེ་བཞིན་དུ་གཞན་གྱི་དབང་དེ་ལ་ཀུན་བཏགས་པ་གཉིས་ཀྱི་མཚན་ཉིད་མེད་པ་དོན་དམ་པར་འདོད་དོ། ཞེས་གསུ་ངས་སོ། དོན་དམ་གྱི་བདེན་པའི་མཚན་གཞི་ནི། ཆོས་ཀྱི་དབྱིངས་ལྟ་བུའོ། འདུས་བྱས་སུ་གྱུར་པའི་ཆོས་ཀྱི་དབྱིངས་དང་། འདུས་མ་བྱས་སུ་གྱུར་པའི་ཆོས་ཀྱི་དབྱིངས་གཉིས་པོ་གང་རུང་དང་། དེ་བཞིན་ཉིད་དང་། ཡང་དག་པའི་མཐའ་དང་། མཚན་མེད་ཀྱི་དོན་དམ་དང་། དོན་དམ་ཀྱི་བདེན་པ་རྣམས་རྣམ་གྲངས་སོ། འདི་ལ་དགོངས་ ཏེ་ མགོན་པོ་བྱམས་ པས། དེ་ བཞིན་ཉིད་ དང་ ཡང་ དག་མཐའ། །མཚན་མ་མེད་དང་དོན་དམ་དང་། ། ཆོས་ཀྱི་དབྱིངས་ནི་རྣམ་གྲངས་སོ། ། ཞེས་གསུངས་སོ།གསུམ་པ་ཡུལ་དང་ཡུལ་ཅན་གཉིས་སུ་དབྱེ་བ་ལ། སེམས་ཙམ་པའི་ལུགས་ཀྱི་ཡུལ་དང་ཡུལ་ཅན་བཅས་ཀྱི་འཇོག་ཚུལ་ཕལ་ཆེར་མདོ་སྡེ་པའི་ལུགས་ཀྱི་ཡུལ་དང་ཡུལ་ཅན་བཅས་ཀྱི་འཇོག་ཚུལ་དང་འདྲ་ཡང་མི་འདྲ་བའི་ཕྱོགས་ཤིག་ནི་སེམས་ཙམ།་པ་ཕལ་ཆེ་བའི་ལུགས་ལ་རྣམ་ཤེས་ཚོགས་བརྒྱད་འདོད་དོ།དེའང་མདོ་ལང་གཤེགས་ལས། ཆོས་ལྔ་དག་དང་རང་བཞིན་དང་། ། རྣམ་པར་ཤེས་པ་བརྒྱད་ཉིད་དང་། ། བདག་མེད་གཉིས་ཀྱི་དངོས་པོར་ནི། །ཐེག་པ་ཆེན་པོ་ཐམས་ཅད་འདུས། ། ཞེས་དང་། རྒྱན་སྟུག་པོ་བཀོད་པ་ལས་ཀྱང་། ཆོས་རྣམས་ལྔ་ཡི་རང་བཞིན་དང་། ། རྣམ་པར་ཤེས་པ་བརྒྱད་རྣམས་དང་། ། བདག་མེད་གཉིས་པོ་རབ་རྟོགས་ནས། ། གཞན་དུ་འགྱུར་བ་འབྱུང་བར་འགྱུར། ། ཞེས་དང་། ཀུན་མཁྱེན་པདྨ་དཀར་པོས་ཀྱང་།རྣམ་པར་ཤེས་པའི་ཚོགས་བརྒྱད་དང་། ། ཞེས་གསུངས་སོ། དེ་འདྲའི་རང་བཞིན་ཞེས་པ་ནི་མཚན་ཉིད་གསུམ་ལ་གོ་དགོས་ཤིང་དེ་ལེགས་པར་བཤད་ཟིན་ལ། དེ་འདྲའི་ཆོས་ལྔ་ནི། མིང་དང་། རྒྱུ་མཚན་དང་། རྣམ་རྟོག་དང་།

སེམས་ཙམ་པའི་རྣམ་བཞག་བསྟན་པ། 31དེ་བཞིན་ཉིད་དང་། ཡང་དག་པའི་ཡེ་ཤེས་དང་ལྔ་ལ་གོ་དགོས་པ་སློབ་དཔོན་ཆེན་པོ་ཤནྟི་པས་གསུངས་སོ།དེའང་རྣམ་ཤེས་ཚོགས་བརྒྱད་ནི་རྣམ་ཤེས་ཚོགས་དྲུག་གི་ཁར་ཉོན་ཡིད་དང་། ཀུན་གཞི་བཅས་བགྲང་དགོས་སོ།སྒོ་ལྔའི་རྣམ་ཤེས་གང་རུང་གང་ཞིག་རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་མིག་དབང་ལ་བརྟེན་ནས་གཟུགས་སྒྲ་དྲི་རོ་རེག་བྱ་ལྔའི་བཟླས་ཕྱེ་བའི་གཟུགས་གང་རུང་རྟོགས་པའི་རིགས་གནས་ཀྱི་རྣམ་ཤེས་དང་པོ་མིག་གི་རྣམ་པར་ཤེས་པའི་མཚན་ཉིད་དོ། འདི་ལ་དགོངས་ཏེ་མངོན་པ་ཀུན་བཏུས་ལས། མིག་གི་རྣམ་པར་ཤེས་པ་གང་ཞེ་ན། མིག་ལ་བརྟེན་ཅིང་གཟུགས་ལ་དམིགས་ནས་སོ་སོར་རྣམ་པར་རིག་པའོ། ཞེས་གསུངས་སོ། དེས་སྒོ་ལྔའི་རྣམ་ཤེས་ཀྱི་ཡ་གྱལ་གཞན་ལ་རིགས་འགྲེ་བར་བྱའོ།རྣམ་ཤེས་ཚོགས་དྲུག་གང་རུང་གང་ཞིག་རང་གི་ཐུན་མོང་མ་ཡིན་པའི་བདག་རྐྱེན་དུ་གྱུར་པའི་དབང་པོ་གཟུགས་ཅན་པ་མེད་ཅིང་རང་གི་བདག་རྐྱེན་དུ་གྱུར་པའི་ཡིད་དབང་ལ་བརྟེན་ནས་ཆོས་གང་རུང་ཞིག་རྟོགས་པའི་རིགས་གནས་ཀྱི་ཆ་ནས་བཞག་པའི་རྣམ་ཤེས་དྲུག་པ་ཡིད་ཀྱི་རྣམ་པར་ཤེས་པའི་མཚན་ཉིད་དོ། འདི་ལ་དགོངས་ཏེ་མངོན་པ་ཀུན་བཏུས་ལས། ཡིད་ཀྱི་རྣམ་པར་ཤེས་པ་སང་ཞེ་ན། ཡིད་ལ་བརྟེན་ཅིང་ཆོས་ལ་དམིགས་ནས་སོ་སོར་རྣམ་པར་རིག་པའོ། ཞེས་གསུངས་སོ།ཉོན་ཡིད་དང་རྟེན་གྱི་ཀུན་གཞིའི་རྣམ་ཤེས་གང་རུང་གང་ཞིག་རང་གི་བརྟེན་བྱའི་ཀུན་གཞི་ལ་གནས་ཤིང་རང་གི་བརྟེན་བྱའི་ཀུན་གཞི་ཉིད་བདག་ཏུ་ལྟ་བའི་རིགས་སུ་གནས་ཤིང་རང་དང་མཚུངས་པར་ལྡན་པའི་བདག་ལྟ་དང་།བདག་ཆགས་དང་། བདག་ཏུ་ང་རྒྱལ་བའི་ང་རྒྱལ་དང་། བདག་རྨོངས་དང་བཅས་་དེ་བཞི་པོ་དང་འགྲོགས་པའི་རིགས་གནས་ཀྱི་བསྒྲིབས་ལ་ལུང་དུ་མ་

32 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བསྟན་པ་དེ་ཉོན་ཡིད་ཀྱི་མཚན་ཉིད་དོ། འདི་ལ་དགོངས་ཏེ་སུམ་ཅུ་པ་ལས།དེ་ལ་གནས་ཏེ་རབ་འབྱུང་ཞིང་། ། དེ་ལ་དམིགས་པ་ཡིད་ཅེས་བྱ། ། རྣམ་ཤེས་ངར་སེམས་བདག་ཉིད་ཅན། ། བསྒྲིབས་ལ་ལུང་དུ་མ་བསྟན་པའི། །ཉོན་མོངས་བཞི་དང་རྟག་ཏུ་འགྲོགས། ། བདག་ཏུ་ལྟ་དང་བདག་ཏུ་རྨོངས། ། བདག་རྒྱལ་བདག་ཆགས་འདུ་ཤེས་པ། ཞེས་གསུངས་སོ།ཉོན་ཡིད་དང་རྟེན་གྱི་ཀུན་གཞིའི་རྣམ་ཤེས་གང་རུང་གང་ཞིག་རང་ལ་ལྡན་པའི་བག་ཆགས་དུ་མའི་རྟེན་གཞིར་བྱེད་ཅིང་། རང་གི་གྲོགས་སུ་གྱུར་བའི་ཀུན་འགྲོ་ལྔ་དང་མཚུངས་ལྡན་གྱི་རིགས་སུ་གནས་པའི་མ་བསྒྲིབས་ལུང་མ་བསྟན་གང་ཞིག རང་གིས་རང་ལ་ལྡན་པའི་ས་བོན་དེ་ལ་འཇུག་པ་ཕྲ་མོའི་སྒོ་ནས་དམིགས་པའི་རིགས་གནས་དེ་རྟེན་གྱི་ཀུན་གཞིའི་རྣམ་ཤེས་ཀྱི་མཚན་ཉིད་དོ། འདི་ལ་དགོངས་ཏེ་སུམ་ཅུ་པ་ལས། དེ་ལ་ཀུན་གཞི་རྣམ་ཤེས་ནི།རྣམ་སྨིན་ས་བོན་ཐམས་ཅད་པ། ཞེས་དང་། རྟག་ཏུ་རིག་དང་ཡིད་བྱེད་དང་། ། རིག་དང་འདུ་ཤེས་སེམས་པར་ལྡན། ། དེ་ལ་ཚོར་བ་བཏང་སྙོམས་ཏེ། ། དེ་ནི་མ་བསྒྲིབས་ལུང་མ་བསྟན། ཞེས་དང་། ཀུན་མཁྱེན་མི་ཕམ་པདྨ་དཀར་པོའི་ཞལ་སྔ་ནས། ཀུན་གཞི་ནི་ས་བོན་གྱི་གཞི་ཉིད་དོ། ཞེས་གསུངས་སོ། དེ་འདྲའི་རྒྱབ་ཆོས་སངས་རྒྱས་ཀྱི་བཀའ་ནི་སྟུག་པོ་བཀོད་པ་ལས། སྐར་མའི་ཚོགས་དང་མཁའ་ལ་ལྷན་ཅིག་གནས་པ་ལྟར། ། ཀུན་གཞིའི་རྣསྭཱ་པར་ཤེས་ཀྱང་རླབས་བདུན་དག་དང་ལྷན་ཅིག་གནས། ། ཞེས་གསུང།་གགེ། ་སྨྲ་བའི་མདོ་སྡེ་པ་སོགས་ཀྱི་ལུགས་ལ་རྒྱུན་བཅས་ཀྱི་ཡིད་ཀྱི་རྣམ་པར་ཤེས་པ་དེ་བདག་གི་མཚན་གཞི་ཡིན་ཀྱང་སེམས་ཙམ་པ་ཕལ་ཆེ་བའི་ལུགས་ལ་དྲི་བཅས་ཀྱི་རྟེན་གྱི་ཀུན་གཞིའི་རྣམ་ཤེས་དེ་བདག་གི་མཚན་གཞི་ཡིན་ནོ།རྒྱན་སྟུག་པོ་བཀོད་པ་ལས། རྣམ་ཤེས་བརྒྱད་པོའི་སྐྱེས་བུ་ནི། ། ཀུན་གཞི་

སེམས་ཙམ་པའི་རྣམ་བཞག་བསྟན་པ། 33ཞེས་ཀྱང་བྱ་བ་སྟེ། ཞེས་གསུངས་སོ། འདིར་ས་སྡེའི་རྗེས་འབྲང་གི་སེམས་ཙམ་པ་སོགས་སེམས་ཙམ་པ་ཕལ་ཆེ་བས་རྣམ་ཤེས་ཚོགས་བརྒྱད་དུ་དབྱེར་བ་མཛད་ཀྱང་། སེམས་ཙམ་པ་ཉུང་ཤས་ལ་ལས་རྣམ་ཤེས་ཚོགས་བརྒྱད་དུ་མི་དབྱེ་བར་རྣམ་ཤེས་གཅིག་པུ་ཙམ་དུ་སྨྲ་བར་མངོན་ནོ།འདི་ལ་དགོངས་ཏེ་ཡེ་ཤེས་ཀུན་བཏུས་ཀྱི་འགྲེལ་པ་ལས་རྣམ་པར་ཤེས་པའི་ཚོགས་བརྒྱད་དང་། ཁ་ཅིག་གཅིག་པུར་སྨྲ་བ་སྟེ། ཞེས་གསུངས་སོ།ཡང་དེ་མིན་སེམས་ཙམ་པ་ཉུང་ཤས་ཁ་ཅིག་གིས་རྣམ་ཤེས་ཚོགས་བདུན་ཙམ་དུ་སྨྲ་བ་དང་། ཡང་སེམས་ཙམ་པའི་ཕྱོགས་ཉུང་ཤས་འགས་རྣམ་ཤེས་ཚོགས་དྲུག་ཙམ་དུ་སྨྲ་བར་མངོན་ནོ། འདི་ལ་དགོངས་ཏེ་ཁ་ཆེའི་མཁས་པ་ལགྲྭའི་རིམ་ལྔའི་འགྲེལ་པ་ལས། དེ་ལ་ཀུན་གཞི་རྣམ་པར་ཤེས་པ་ཁོ་ན་ཡོད་པའོ་ཞེས་ཁ་ཅིག་འདོད་པའོ། ཉོན་མོངས་པ་ཅན་གྱི་ཡིད་དང་འཇུག་པའི་རྣམ་པར་ཤེས་པ་ཁོ་ན་ཞེས་ཁ་ཅིག་འདོད་དོ། འཇུག་པའི་རྣམ་པར་ཤེས་པ་དྲུག་ཁོ་ན་ཁ་ཅིག་གིས་འདོད་དོ། རྣམ་པར་ཤེས་པ་བརྒྱད་ཁ་ཅིག་གིས་འདོད་པ་སྟེ། རྣལ་འབྱོར་སྤྱོད་པའི་ཕྱོགས་བཞིའོ། ཞེས་གསུངས་སོ། འོན་ཀྱང་སྦྱོར་སེ༵ས་ཙམ་པའི་ལུགས་ལ་རྣམ་ཤེས་ཚོགས་བརྒྱད་ཡོད་པར་ཁས་ལེན་གས་གཞ། ན་ཡང་བོད་སྟོན་ཁ་ཅིག་གིས་རྣམ་འགྲེལ་ལས་བཤད་པའི་མདོ་སྡེ་སྤྱོད་པའི་རང་རྒྱུད་པའི་ལུགས་དང་སེམས་ཙམ་པ་ཁ་ཅིག་གི་ལུགས་གཉིས་ཕན་ཚུན་འཁྲུལ་ཏེ། རྣམ་འགྲེལ་རྗེས་འབྲང་གི་སེམས་ཙམ་པའི་ལུགས་ལ་རྣམ་ཤེས་ཚོགས་དྲུག་ཙམ་ལས་་མི་སྨྲའོ་ཞེས་ཟེར་མཁན་སྣང་མོད་དེ་ལ་ཡིད་གཏན་མི་བྱའོ། ཕྱི་དོན་གྱི་དངོས་པོ་དེ་དོན་དམ་པ་ལ་ཕྱི་དོན་གྱི་དངོས་པོ་རུ་ཐ་སྙད་དུ་ཁས་ལེན་མཁན་གྱི་སེམས་ཙམ་པ་མེད་ཀྱང་སེམས་ཙམ་པའི་ལུགས་ལ་ཕྱི་དོན་གྱི་དངོས་པོ་རྣམས་ཀུན་རྫོབ་ཏུ་ཡོད་དོ། འདི་ལ་དགོངས་ནས་རྒྱ་གར་གྱི་སློབ་

34 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།དཔོན་རྒྱལ་རྔ་བདུན་པའི་ཞལ་སྔ་ནས། འདིར་འཐད་པ་འདིས་ཕྱི་རོལ་གྱི་དོན་བཟློག་པར་འདོད་པ་མ་ཡིན་གྱི་ཞེས་དང་། གངས་ཅན་སྨྲ་བའི་སེང་གེ་མི་ཕམ་པདྨ་དཀར་པོའི་ཞལ་སྔ་ནས། དོན་གྱི་ཐ་སྙད་བཞག་པ་འགོག་མི་རིགས་ཏེ། ཞེས་གསུངས་སོ། དེ་མིན་གཞན་ལུགས་ཀྱི་མཁས་པ་ཆེན་པོ།སྟག་ལོ་ཤེས་རབ་རིན་ཆེན་གྱི་ཞལ་སྔ་ནས། འདི་དག་རྟོག་ངོར་ཕྱི་རོལ་དོན་ཡང་ཡོད། ཅེས་གསུངས་པ་ནི་ལོ་ཙཱ་བ་དེ་ཉིད་རྣམ་དཔྱོད་ཤིན་ཏུ་ཆེ་བའི་རྟགས་སུ་གསལ་ལོ།དེས་ན་གནད་འདི་ནི་གངས་ཅན་མཁས་པའི་ཁྱུ་མཆོག་མི་ཕམ་པདྨ་དཀར་པོ་སོགས་ཉུང་ཟད་ཙམ་ལས་ཕལ་ཆེར་གྱིས་མ་རྟོགས་པར་སྣང་ངོ་།སེམས་ཙམ་རྣམ་རྫུན་པའི་ལུགས་ལ་ཕྱི་དོན་གྱི་དངོས་པོ་དང་ཀུན་བཏགས་བཅས་དོན་དམ་པ་ལ་གཏན་ནས་མེད་ཅིང་སེམས་ཙམ་རྣམ་རྫུན་པའི་ལུགས་ལ་དོན་དམ་པ་ལ་ཤེས་པ་ཙམ་ཡོད་དོ། འདི་ལ་དགོངས་ཏེ་ཐེག་བསྡུས་ལས།དངོསགཅིག་ཡིད་ནི་ཐ་དད་ཕྱིར། ། དོན་མ་གྲུབ་པར་འདོད་པ་ཡིན། །ཞེས་དང་། ཉི་ཤུ་པ་ལས། འདི་དག་རྣམ་པར་རིག་ཙམ་ཉིད། ། ཡོད་པ་མ་ཡིན་དོན་སྣང་ཕྱིར། ། དཔེར་ན་རབ་རིབ་ཅན་དག་གི ། སྐྲ་ཟླ་ལ་སོགས་མེད་མཐོང་བཞིན། ། ཞེས་དང་། གནས་པ་བསྡུས་པ་ལས། བག་ཆགས་སྟོབས་ཀྱིས་གཟུང་བ་དང་། །འཛིན་པ་ལྟ་བུར་ཕྱེ་བའི་ཕྱིར། ། སྣང་བའི་བྱེ་བྲག་སྔོན་པོ་སོགས། ། བདེན་མེད་འཁྲུལ་བས་རྣམ་པ་མེད། ཅེས་དང་།ཡབ་རྗེ་ཐོགས་མེད་ཀྱིས། མི་རྟོག་ཡེ་ཤེས་རྒྱུ་བ་ལ། ། དོན་ཀུན་སྣང་བ་མེད་ཕྱིར་ཡང་། ། ཞེས་དང་། རྗེ་བཙུན་བྱམས་མགོན་གྱིས། དེ་ནི་རྣམ་པར་མི་རྟོག་པའི། ། ཡེ་ཤེས་ཡུལ་མེད་དམིགས་མེད་པ། ། མཚན་མ་ཐམས་ཅད་མི་དམིགས་པས། ། རབ་ཕྱེ་བ་ནི་ཡིན་ཕྱིར་རོ། ཞེས་དང་། ཡེ་ཤེས་ཀུན་བཏུས་ལས། ཆ་ཤས་ཅན་ཞེས་་བྱ་མེད་ཅིང་། ། ཕྲ་རབ་རྡུལ་རྣམས་མེད་པ་

སེམས་ཙམ་པའི་རྣམ་བའག་བསྟན་པ། 35དང་། ། སོ་སོར་སྣང་བ་དམིགས་མེད་དང་། ། ཉམས་སུ་མྱོང་བ་མི་ལམ།་འདྲ། ། གཟུང་དང་འཛིན་པ་ལས་གྲོལ་བའི། ། རྣམ་ཤེས་དམ་པའི་དོན་དུ་ཡོད། ཅེས་གསུངས་སོ།དེས་ན་གཞན་དབང་དང་བདེན་གྲུབ་ཀྱི་གཞི་མཐུན་སེམས་ཙམ་རྣམ་རྫུན་པའི་ལུགས་ལ་ཡོད་ཀྱང་སེམས་ཙམ་རྣམ་རྫུན་པའི་ལུགས་ལ་གཞན་དབང་ཡིན་ན་སེམས་ཙམ་རྣམ་རྫུན་པའི་ལུགས་ལ་བདེན་གྲུབ་ཡིན་མི་དགོས་སོ།སེམས་ཙམ་རྣམ་བདེན་པའི་ལུགས་ལ་གཞན་དབང་དང་ཡོངས་གྲུབ་གཉིས་ཀ་དོན་དམ་པར་གྲུབ་ཅིང་དངོས་པོ་ཐམས་ཅད་དོན་དམ་པར་བློ་རུ་འདོད་དོ།འདི་ལ་དགོངས་ཏེ་ཉི་ཤུ་པ་ལས། འདི་དག་རྣམ་པར་རིག་ཙམ་ཉིད། །ཅེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས། སེམས་ཙམ་པས་ཐམས་ཅད་སེམས་སུ་འདོད། ཅེས་གསུངས་སོ། དེ་འདྲའི་རྒྱབ་ཆོས་སངས་རྒྱས་ཀྱི་བཀའ་ནི་ཕལ་པོ་ཆེ་ལས། ཀྱེ་རྒྱལ་བའི་སྲས་དག་ཁམས་གསུམ་པོ་འདི་དག་ནི་སེམས་ཙམ་མོ། ཞེས་གསུངས་སོ། སེམས་ཙམ་རྣམ་བདེན་པའི་ལུགས་ལ་གཞན་དབང་རྣམས་དོན་དམ་པར་ཡོད་པའི་ཤེས་བྱེད་ཀྱི་ལུང་ནི་བྱང་ས་ལས། དོན་དམ་པར་ཡོད་པ་ཡང་དག་པའི་དངོས་པོ། ཞེས་དང་།〉བུས་མཐའ་ལས། ཡང་དག་མ་ཡིན་ཀུན་རྟོག་ཡོད། ཅེས་སོགས་གསུངས་འོ་ན་སེམས་ཙམ་རྣམ་བདེན་པའི་ལུགས་ལ་ཡེ་ཤེས་ཀུན་བཏུས་ལས།ཆ་ཤས་ཅན་ཞེས་བྱ་མེད་ཅིང་། ཕྲ་རབ་རྡུལ་རྣམས་མེད་པ་དང་། ཞེས་སོགས་ཕྱི་དོན་བཀག་པ་ལྟ་བུའི་ལུང་རྣམས་གང་འདྲ་འགྲེལ་རིགས་ཤེ་ན།སེམས་ཙམ་རྣམ་བདེན་པའི་ལུགས་འདིར་དེའི་དོན་འདི་ལྟར་འགྲེལ་རིགས་ཏེ།ཕྱི་དོན་ཀྱི་དངོས་པོ་དེ་དོན་དམ་པར་ཕྱི་དོན་གྱི་དངོས་པོ་ཉིད་དུ་མ་གྲུབ་པའི་དོན་ཡིན་ནོ། ཞེས་སེམས་ཙམ་རྣམ་བདེན་པའི་ལུགས་ལ་འགྲེལ་རིགས་སོ།

36 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།དེ་ཡང་སེམས་ཙམ་རྣམ་བདེན་པའི་ལུགས་ལ་བུམ་པ་དེ་དོན་དམ་པར་བུམ་པ་ཡིན་པས་སྟོང་ཡང་དེའི་ལུགས་ལ་དོན་དམ་པར་བུམ་པ་དེ་ཡོད་པས་མི་སྟོང་པ་དང་། སེམས་ཙམ་རྣམ་བདེན་པའི་ལུགས་ལ་བུམ་པ་དེ་དོན་དམ་པར་ཕྱི་དོན་ཡིན་པས་སྟོང་ཡང་དེའི་ལུགས་ལ་དོན་དམ་པར་བུམ་པ་དེ་ཤེས་པ་ཡིན་པའི་གནད་ཀྱིས་དེའི་ལུགས་ལ་དོན་དམ་པར་བུམ་པ་དེ་ཡོད་པས་མི་སྟོང་ངོ་།འདི་ལ་དགོངས་ནས་དབྱིག་གཉེན་གྱིས་མཛད་པར་གྲགས་པའི་ཡུམ་གསུམ་གནོད་འཇོམས་ལས། དེ་ལ་མིག་མིག་གིས་སྟོང་ཞེས་བྱ་བ་ལ་མིག་ཅེས་བྱ་བ་ནི་ཆོས་ཉིད་ཀྱི་མིག་གོ མིག་གིས་ཞེས་བྱ་བ་ནི་ཀུན་བརྟགས་པ་དང་།རྣམ་པར་བརྟགས་པའི་མིག་གིས་སོ། སྟོང་ཞེས་བྱ་བ་ནི་བྲལ་ཞེས་བྱ་བའི་ཐ་ཚིག་གོ དེ་བཞིན་དུ་རྣ་བ་རྣ་བས་སྟོང་ཞེས་བྱ་བ་ལ་སོགས་པ་ལ་ཡང་སྦྱར་བར་བྱའོ། ཞེས་མིག་དང་ཆོས་ཉིད་ཀྱི་མིག་གཉིས་པོ་དེ་སྟོང་གཞི་བྱས་ནས་དེ་དོན་དམ་པར་གཟུགས་སུ་གྱུར་པའི་གཞན་དབང་ཡིན་པས་སྟོང་པ་དང་དོན་དམ་པར་མིག་དེ་ཀུན་བཏགས་ཡིན་པས་སྟོང་པ་ཐ་སྙད་དུ་བསྟན་པ་འདི་ནི་སེམས་ཙམ་རྣམ་བདེན་པའི་ལུགས་བཤད་པའི་སྐབས་ནས་གསུངས་པར་མངོན་ནོ།དེ་ཙམ་དུ་མ་ཟད་འཇུག་པར་རང་འགྲེལ་ལས། དེ་ལ་མིག་ལ་སོགས་པ་རྣམས་མིག་ལ་སོགས་པ་རྣམས་ཉིད་ཀྱིས་སྟོང་པ་ཉིད་དུ་སྨྲས་པས་ནི་རང་བཞིན་སྟོང་པ་ཉིད་ཡོངས་སུ་གསལ་བར་བྱས་པ་ཡིན་གྱི། ཞེས་དང་། གཟུང་བ་དང་འཛིན་པའི་བདག་ཉིད་ཀྱིས་སྟོང་ངོ་ཞེས་གཅིག་ལ་གཅིག་མེད་པའི་སྟོང་པ་ཉིད་མ་ཡིན་ནོ། ཞེས་གསུངས་པ་དེ་ནི་རྣམ་བདེན་པའི་ལུགས་འདི་ལ་ཟུར་ཟ་མཛད་པ་ཡིན་པར་ཤིན་ཏུ་གསལ་ལོ།བཞི་པ་རྣམ་བཞག་གཞན་བསྟན་པ་ནི། མཐར་ཐུག་གི་ཐེག་པ་ཡིན་ན་ཐེག་ཆེན་གྱི་ཐེག་པ་ཡིན་དགོས་པར་བཤད་པའི་ཚད་ལྡན་གྱི་ལུང་རྣམས་དགོངས་པ་ཅན་དགོངས་གཞི་བདུན་དང་ལྡན་པ་ཞིག་ཡིན་ནོ། འདི་ལ་

སེམས་ཙམ་པའི་རྣམ་བཞག་བསྟན་པ། 37དགོངས་ཏེ་མདོ་སྡེ་རྒྱན་ལས། ཆོས་དང་བདག་མེད་གྲོལ་བ་རྣམས། །མཚུངས་ཕྱིར་རིགས་ནི་ཐ་དད་ཕྱིར། ། བསམ་གཉིས་ཐོབ་ཕྱིར་སྤྲུལ་པའི་ཕྱིར། ། མཐར་ཐུག་ཕྱིར་ནི་ཐེག་གཅིག་ཉིད། ཅེས་གསུངས་སོ། མཐར་ཐུགགི་ཐེག་པ་ཆེ་འབྲིང་ཆུང་གསུམ་གྲུབ་པར་ངེས་བཞིན་དུ་མདོ་ལས་མཐར་ཐུག་གི་ཐེག་པ་ཐེག་ཆེན་ཉིད་དུ་བཤད་པ་ལྟ་བུའི་ལུང་དེ་ཡང་དགོས་པ་གཉིས་དང་ལྡན་པའི་དབང་གིས་བཤད་པ་ཡིན་པར་གསུངས་སོ།འདི་ལ་དགོངས་ཏེ་མདོ་སྡེ་རྒྱན་ལས། ཁ་ཅིག་དག་ནི་དྲང་ཕྱིར་དང་། ། གཞན་དག་ཡང་དག་གཟུང་བའི་ཕྱིར། ། རྫོགས་པའི་སངས་རྒྱས་རྣམས་ཀྱིས་ནི། ། མ་ངེས་རྣམས་ལ་ཐེག་གཅིག་བཤད། ། ཅེས་གསུངས་སོ།སེམས་ཙམ་པའི་ལུགས་ལ་རིགས་ལྔ་རུ་དབྱེ་བ་དང་། ལྷག་པར་དུ་གཏན་དུ་མྱ་ངན་ལས་མི་འདའ་བའི་རིགས་ཅན་གྱི་གང་ཟག་གཅིག་ཀྱང་སྲིད་དོ།འདི་ལ་དགོངས་ཏེ་ལང་གཤེགས་ལས། བློ་གྲོས་ཆེན་པོ་གཞན་ཡང་མངོན་པར་རྟོགས་པར་འགྱུར་བའི་རིགས་ལྔ་ཡོད་དེ། ལྔ་གང་ཞེ་ན། འདི་ལྟར་ཉན་ཐོས་ཀྱི་ཐེག་པ་རྟོགས་པར་འགྱུར་བའི་རིགས་དང་། དེ་བཞིན་དུ་རང་སངས་རྒྱས་དང་དེ་བཞིན་གཤེགས་པ་ལ་སྦྱར་བ་དང་། གང་དུའང་མ་ངེས་པའི་རིགས་དང་། རིགས་མེད་པ་དང་ལྔའོ། ཞེས་དང་། མདོ་སྡེ་རྒྱན་གྱི་དབྱིག་འགྲེལ་ལས། གཏན་ཡོངས་སུ་མྱ་ངན་ལས་མི་འདའ་བའི་ཆོས་ཅན་ནི་རྒྱུ་དང་བྲལ་བ་སྟེ། གང་ལ་ཡོངས་སུ་མྱ་ངན་ལས་འདའ་བའི་རིགས་ཉིད་མེད་པའོ། ཞེས་དང་། ཉན་ས་ལས། ཡོངས་སུ་མྱ་ངན་ལས་མི་འདའ་བའི་ཆོས་ཅན་རྣམས་ནི་ངེས་པའི་ཚོགས་ལ་གནས་པ་ཡིན་པས་དེ་དག་ནི་རྐྱེན་རྙེད་ཀྱང་རུང་མ་རྙེད་ཀྱང་རུང་སྟེ། རྣམ་པ་ཐམས་ཅད་ཀྱི་ཐམས་ཅད་དུ་བྱིངས་སུ་མྱ་ངན་ལས་འདའ་བའི་སྐལ་བ་མེད་པ་ཁོ་ན་ཡིན་ནོ། ཞེས་གསུངས་

ཝ38 ——༤བམཐའིབསྟན་བཅོས་མི་ཤིག་རྡོ་རྗེའི་གོ་ཆ།གཉིས་པ། ལོག་རྟོག་བསལ་བ།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་ཆོས་ཐམས་ཅད་དོན་དམ་པར་བློ་ཡིན་དགོས་པར་ཐལ། སེམས་ཙམ་རྣམ་བདེན་པའི་ལུགས་ལ་དངོས་པོ་རྣམས་དོན་དམ་པར་བློ་ཡིན་དགོས་པའི་ཕྱིར། ཟེར་ན། ཁྱབ་པ་མ་ངེས། རྟགས་གྲུབ་སྟེ། ཕལ་པོ་ཆེ་ལས། ཀྱེ་རྒྱལ་བའི་སྲས་དག་ཁམས་གསུམ་པོ་འདི་དག་ནི་སེམས་ཙམ་མོ། ཞེས་དང་། ཉི་ཤུ་པ་ལས།འདི་དག་རྣམ་པར་རིག་ཙམ་ཉིད། ཅེས་སོགས་གསུངས་པའི་ཕྱིར། གསལ་བར་མ་ངེས་ཏེ། སེམས་ཙམ་རྣམ་བདེན་པའི་ལུགས་ལ་ཀུན་བཏགས་ཀྱི་ཆོས་རྣམས་དོན་དམ་པར་གཏན་མེད་ཡིན་པའི་ཕྱིར། མ་གྲུབ་ན། དེར་ཐལ།ཐེག་བསྡུས་ལས། ཅིའི་ཕྱིར་ཀུན་བརྟགས་པ་ཞེས་བྱ་ཞེ་ན། ཡིད་ཀྱི་རྣམ་པར་ཤེས་པ་ཀུན་ཏུ་རྟོག་པ་དཔག་ཏུ་མེད་པའི་རྣམ་པ་ཅན་གྱི་ཕྱིན་ཅི་ལོག་འབྱུང་བའི་རྒྱུ་མཚན་ཡིན་པས་ཀུན་བརྟགས་པའོ། རང་གི་མཚན་ཉིད་མེད་པ་ལ་ཀུན་ཏུ་རྟོག་པ་ཙམ་དུ་དམིགས་པས་ཀུན་བརྟགས་པ་ཞེས་བྱའོ། ཞེས་དང་། མདོ་ལང་གཤེགས་ལས། བརྟགས་པའི་དངོས་པོ་མེད་པ་སྟེ། །གཞན་གྱི་དབང་ནི་ཡོད་པ་ཡིན། ཞེས་གསུངས་པའི་ཕྱིར་རོ།ཁ་ཅིག་ན་རེ། སེམས་ཙམ་རྣམ་རྫུན་པའི་ལུགས་ལ་སྔོན་པོ་དང་། སྔོ་འཛིན་གྱི་ཤེས་པ་གཉིས་རྫས་གཅིག་དང་བདག་ཉིད་གཅིག་གཉིས་ཀྱི་གཞི་མཐུན་ཡིན་པར་ཐལ། སེམས་ཙམ་རྣམ་བདེན་པའི་ལུགས་ལ་སྔོན་པོ་དང་སྔོ་འཛིན་གྱི་ཤེས་པ་གཉིས་རྫས་གཅིག་དང་བདག་ཉིད་གཅིག་གཉིས་ཀྱི་གཞི་མཐུན་ཡིན་པའི་ཕྱིར་ཟེར་ན། ཁྱབ་པ་མ་ངེས། རྟགས་མ་གྲུབ་ན།སེམས་ཙམ་རྣམ་བདེན་པའི་ལུགས་ལ་སྔོན་པོ་དང་སྔོ་འཛིན་གྱི་ཤེས་པ་གཉིས་

སེམས་ཙམ་པའི་རྣམ་བཞག་བསྟན་པ། 39རྫས་གཅིག་དང་བདག་ཉིད་གཅིག་གཉིས་ཀྱི་གཞི་མཐུན་ཡིན་པར་ཐལ།སེམས་ཙམ་རྣམ་བདེན་པའི་ལུགས་ལ་སྔོན་པོ་དང་སྔོ་འཛིན་གྱི་ཤེས་པ་གཉིས་ཕན་ཚུན་བལྟ་བྱ་ལྟ་བྱེད་ཀྱི་འབྲེལ་བ་ཡིན་པ་མ་ཟད་སེམས་ཙམ་རྣམ་བདེན་པའི་ལུགས་ལ་སྔོན་པོ་དེ་སྔོ་འཛིན་གྱི་ཤེས་པའི་འཇུག་ཡུལ་ཡང་ཡིན་པ་གང་ཞིག་སེམས་ཙམ་རྣམ་བདེན་པའི་ལུགས་ལ་དོན་དམ་པར་སྔོན་པོ་དང་སྔོ་འཛིན་གྱི་ཤེས་པ་གཉིས་ཀ་ཤེས་པ་ཡིན་པ་གང་ཞིག་སེམས་ཙམ་རྣམ་བདེན་པའི་ལུགས་ལ་སྔོན་པོ་དང་སྔོ་འཛིན་གྱི་ཤེས་པ་གཉིས་ལྷན་ཅིག་ཏུ་དམིགས་པར་ངེས་པའི་ཕྱིར། ཁྱབ་པ་ངེས་ཏེ། ཚད་མ་རྣམ་ངེས་ལས། ལྷན་ཅིག་དམིགས་པར་ངེས་པའི་ཕྱིར། ། སྔོ་དང་དེ་བློ་གཞན་མ་ཡིན། ། ཞེས་གསུངས་པའི་ཕྱིར།གསལ་བར་འདོད་མི་ནུས་དེ། སེམས་ཙམ་རྣམ་རྫུན་པའི་ལུགས་ལ་སྔོན་པོ་དེ་དོན་དམ་པར་མེད་པའི་ཕྱིར། དེར་ཐལ། སེམས་ཙམ་རྣམ་རྫུན་པའི་ལུགས་ལ་རྡུལ་གྲུབ་དོན་དམ་པར་མེད་པའི་ཕྱིར། དེར་ཐལ། གནས་པ་བསྡུས་པ་ལས། བག་ཆགས་སྟོབས་ཀྱིས་གཟུང་བ་དང་། ། འཛིན་པ་ལྟ་བུར་ཕྱེ་བའི་ཕྱིར། ། སྣང་བའི་བྱེ་བྲག་སྔོན་པོ་སོགས། ། བདེན་མིན་འཁྲུལ་བས་རྣམ་པ་མེད། ཅེས་གསུངས་པའི་ཕྱིར།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷ་དང་སྔོན་པོ་མཐོང་བའི་ཀླུ་གཉིས་ཀྱི་ཐུན་མོང་གི་བལྟ་བྱར་གྱུར་པའི་སྔོན་པོ་དེ་སྔོན་པོ་མཐོང་བའི་ལྷ་དང་བདག་ཉིད་གཅིག་ཡིན་པར་ཐལ།སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ཀླུའི་བལྟ་བྱར་གྱུར་པའི་སྔོན་པོ་དེ་དང་སྔོན་པོ་མཐོང་བའི་ཀླུ་གཉིས་བདག་ཉིད་གཅིག་ཡིན་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སླ། དེའང་ཚད་མ་རྣམ་ངེས་ལས། སྔོ་དང་དེ་བློ་གཞན་མ་ཡིན། ཞེས་གསུངས་་སོ། གསལ་བར་འདོད་མི་ནུས་ཏེ། སེམས་ཙམ་རྣམ་བདེན་པའི་ལུགས་ལ་ལྷ་དང་ཀླུ་གཉིས་ཀྱི་ཐུན་

40 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མོང་གི་བལྟ་བྱར་གྱུར་པ་ཞིག་མེད་པའི་ཕྱིར། དེར་ཐལ། སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷ་དང་སྔོན་པོ་མཐོང་བའི་ཀླུ་གཉིས་ཀྱིས་སྔོན་པོ་མཐོང་ཡང་སྔོན་པོ་དེ་སྔོན་པོ་མཐོང་བའི་ལྷའི་བལྟ་བྱར་མ་ངེས་ཤིང་སྔོན་པོ་དེ་སྔོན་པོ་མཐོང་བའི་ཀླུའི་བལྟ་བྱར་མ་ངེས་ཞེས་སེམས་ཙམ་རྣམ་བདེན་པའི་ལུགས་ལ་ཞིབ་ཆ་འཐད་པའི་ཕྱིར།སེམས་ཙམ་རྣམ་བདེན་པའི་ལུགས་ལ་སྤྱིར་ལྷའི་མིག་ཤེས་ཀྱི་བལྟ་བྱར་གྱུར་པའི་དངོས་པོ་རྣམས་ཀླུའི་མིག་ཤེས་ཀྱི་བལྟ་བྱར་གྱུར་པའི་དངོས་པོ་དེ་མ་ཡིནཔ་གང་ཞིག་སེམས་ཙམ་རྣམ་བདེན་པའི་ལུགས་ལ་ཀླུའི་མིག་ཤེས་ཀྱི་བལྟ་བྱར་གྱུར་པའི་དངོས་པོ་རྣམས་ལྷའི་མིག་ཤེས་ཀྱི་བལྟ་བྱར་གྱུར་པའི་དངོས་པོ་དེ་མ་ཡིན་པ་མ་ཟད་སྔོན་པོ་མཐོང་བའི་ལྷ་དང་སྔོན་པོ་མཐོང་བའི་ཀླུ་གཉིས་ཀྱི་མཐོང་བྱ་རྣམས་ཤིན་ཏུ་མི་གཅིག་གོ འདི་ལ་དགོངས་ཏེ་བྱང་ཆུབ་སེམས་འགྲེལ་ལས་ ཕྱི་རོལ་དོན་ནི་གཅིག་ལ་ཡང་། ། ཤེས་པ་ཐ་དད་རབ་འཇུག་སྟེ། ། ཡིད་འོང་གཟུགས་ནི་གང་ཡིན་པ། ། དེ་ཉིད་གཞན་ལ་གཞན་དུ་སྣང་། ། ཞེས་གསུངས་སོ།ཁ་ཅིག་ན་རེ། སྔོན་པོ་ཆོས་ཅན། ཁྱོད་སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷ་དང་རྫས་གཅིག་ཡིན་པར་ཐལ་ཟེར་ན།གསལ་བར་མ་ངེས་སོ། སྔོན་པོ་ཆོས་ཅན། ཁྱོད་སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷ་དང་རྫས་གཅིག་མ་ཡིན་པར་ཐལ་ཟེར་ན་ཡང་། གསལ་བར་མ་ངེས་ཞེས་ལན་འདེབས་རིགས་སོ། སྔོན་པོ་ཆོས་ཅན།སེམས་ཙམ་རྣམ་བདེན་པའི་ལུགས་ལ་ཁྱོད་ཡིན་ལ་སྔོན་པོ་མཐོང་བའི་ལྷ་དང་རྫསགཅིག་ཡིན་མིན་གྱི་ཆ་གཉིས་སུ་ཕྱེ་རྒྱུ་ཡོད་པར་ཐལ། སེམས་ཙམ་རྣམ་བདེན་པའི་ལུགས་ལ་ཁྱོད་ཡིན་ལ་སྔོན་པོ་མཐོང་བའི་ལྷ་དང་རྫས་གཅིག་ཏུ་སོང་བའི་ཆ་དང་ཁྱོད་ཡིན་ལ་སྔོན་པོ་མཐོང་བའི་ལྷ་དང་རྫས་གཅིག་ཏུ་མ་སོང་ཞིང་

སེམས་ཙམ་པའི་རྣམ་བཞག་བསྟན་པ། 41སྔོན་པོ་མཐོང་བའི་ཀླུ་དང་རྫས་གཅིག་ཏུ་སོང་བའི་ཆ་དང་བཅས་ཆ་གཉིས་སུ་ཕྱེ་རྒྱུ་ཡོད་པའི་ཕྱིར། འདི་ལ་དགོངས་ཏེ་གནས་བསྡུས་ལས། ཇི་ལྟར་སོ་སོར་སྣང་སོབའི་སེམས། ། བག་ཆགས་ལས་ནི་རྣམ་གནས་པ། ། ཞེས་གསུངདྷི་་ཅི།ག་ན་རེ། སེམས་ཙམ་རྣམ་བདེན་པའི་ལུགས་ལ་སྔོན་པོ་དེ་བློ་གང་གི་ཡང་བལྟ་བྱ་མ་ཡིན་པར་ཐལ། སེམས་ཙམ་རྣམ་བདེན་པའི་ལུགས་ལ་སྔོན་པོ་དེ་སྔོན་པོ་མཐོང་བའི་ལྷའི་བལྟ་བྱ་མ་ཡིན་པའི་ཕྱིར་ཟེར་ན། རྟགས་མ་ངེས་ཏེ། སེམས་ཙམ་རྣམ་བདེན་པའི་ལུགས་ལ་སྔོན་པོ་དེ་ལ་དབྱེ་ན་སྔོན་པོ་མཐོང་བའི་ལྷའི་བལྟ་བྱར་གྱུར་བའི་སྔོན་པོ་དང་སྔོན་པོ་མཐོང་བའི་ལྷའི་བལྟ་བྱ་མ་ཡིན་ཞིང་། སྔོན་པོ་མཐོང་བའི་ཀླུའི་བལྟ་བྱར་གྱུར་པའི་སྔོན་པོ་དང་བཅས་ཆ་གཉིས་སུ་ཕྱེ་རིགས་པ་གང་ཞིག ལྷ་ཀླུ་གཉིས་ཀྱི་ཐུན་མོང་གི་བལྟ་བྱ་ཞིག་སེམས་ཙམ་རྣམ་བདེན་པའི་ལུགས་འདིར་མི་འཐད་པའི་ཕྱིར། འདི་ལ་དགོངས་ཏེ། ཐེག་བསྡུས་ལས། དངོས་གཅིག་ཡིད་ནི་ཐ་དད་ཕྱིར། ཞེས་གསུངས་སོ། གསལ་བར་འདོད་མི་ནུས་ཏེ། སེམས་ཙམ་རྣམ་བདེན་པའི་ལུགས་ལ་སྔོན་པོ་དེ་སྔོ་འཛིན་གྱི་ཤེས་པའི་བལྟ་བྱ་ཡིན་པའི་ཕྱིར། འདི་ལ་དགོངས་ཏེ་ཚད་མ་རྣམ་ངེས་ལས། སྔོ་དང་དེ་བློ་གཞན་མ་ཡིན། ཞེས་གསུངས་སོ།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་སྔོན་པོ་དེའི་སྟེང་ལ་སྔོན་པོ་མཐོང་བའི་ལྷའི་མཐོང་བྱའི་སྔོན་པོ་དང་སྔོན་པོ་མཐོང་བའི་ཀླུའི་མཐོང་བྱའི་སྔོན་པོ་དང་བཅས་ཆ་གཉིས་ཡོད་པར་ཐལ། སེམས་ཙམ་རྣམ་བདེན་པའི་ལུགས་ལ་སྔོན་པོ་དེ་ལ་དབྱེ་ན་སྔོན་པོ་མཐོང་བའི་ལྷའི་མཐོང་བྱའི་སྔོན་པོ་དང་སྔོན་པོ་མཐོང་བའི་ཀླུའི་མཐོང་བྱའི་སྔོན་པོ་བཅས་ཆ་གཉིས་འཇོག་་རྒྱུ་ཡོད་པའི་ཕྱིར། ཟེར་ན། ཁྱབ་པ་མ་ངེས། རྟགས་སླ། གསལ་བར་

42 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མ་ངེས་ཏེ། སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷས་མཐོང་བྱའི་སྔོན་པོ་དེའི་སྟེང་ལ་སྔོན་པོ་མཐོང་བའི་ལྷའི་མཐོང་བྱའི་སྔོན་པོ་དེ་ཡོདཔ་གང་ཞིག སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ཀླུའི་མཐོང་བྱའི་སྔོན་པོ་དེའི་སྟེང་ལ་སྔོན་པོ་མཐོང་བའི་ལྷའི་མཐོང་བྱའི་སྔོན་པོ་དེ་མེད་པ་བཅས་ཆ་གཉིས་སུ་ཕྱེ་རིགས་པའི་ཕྱིར།ཡང་ཁོ་ན་རེ། སེམས་ཙམ་རྣམ་བདེན་པའི་ལུགས་ལ་སྔོན་པོ་དེའི་སྟེང་ལ་སྔོན་པོ་མཐོང་བའི་ལྷའི་མཐོང་བྱའི་སྔོན་པོ་དང་སྔོན་པོ་མཐོང་བའི་ཀླུའི་མཐོང་བྱའི་སྔོན་པོ་བཅས་གཉིས་མེད་པར་ཐལ། ཟེར་ན། ཡང་གསལ་བར་མ་ངེས། གསལ་བ་མ་ངེས་པའི་ཚུལ་སླ།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷ་དང་སྔོན་པོ་མཐོང་བའི་ཀླུ་གཉིས་ཀྱི་ཐུན་མོང་གི་བལྟ་བྱ་ཞིག་ཡོད་པར་ཐལ། སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷས་སྔོན་པོ་ལ་ལྟ་ཞིང་སྔོན་པོ་མཐོང་བའི་ཀླུས་ཀྱང་སྔོན་པོ་ལ་ལྟ་བའི་ཕྱིར་ཟེར་ན། ཁྱབ་པ་མ་ངེས། ཁྱབ་པ་མ་ངེས་པའི་ཚུལ་སླ། གསལ་བར་འདོད་མི་ནུས་ཏེ།བྱང་ཆུབ་སེམས་འགྲེལ་ལས། རྣམ་ཤེས་སོ་སོའི་རྣམ་རིག་པ། ། གཟུགས་ཀྱི་རྣམ་པས་སྣང་བར་འགྱུར། །ཞེས་གསུངས་པ་ལྟར་འཐད་པའི་ཕྱིར།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་ལྷ་དང་མི་གཉིས་ཀྱི་ཐུན་མོང་གི་བལྟ་བྱ་ཞིག་ཡོད་པར་ཐལ། གཞི་གངྒཱ་ལྟ་བུ་གཅིག་ལ་གངྒཱ་ཆུར་མཐོང་བའི་མི་དང་། གངྒཱ་རྣག་ཏུ་མཐོང་བའི་ཡི་དྭགས་གཉིས་ཀྱིས་གངྒཱ་ལ་བལྟ་བའི་ཚེ་གངྒཱ་དེ་དེ་འདྲའི་མི་དང་དེ་འདྲའི་ཡི་དྭགས་གཉིས་ཀྱི་ཐུན་མོང་གི་བལྟ་བྱ་ཡིན་པ་སེམས་ཙམ་རྣམ་བདེན་པའི་ལུགས་ལ་འཐད་པའི་ཕྱིར།ཟེར་ན། རྟགས་མ་གྲུབ་ཏེ། སེམས་ཙམ་རྣམ་བདེན་པའི་ལུགས་ལ་དེ་འདྲའི་ཡི་དྭགས་ཀྱི་བལྟ་བྱའི་གངྒཱ་དེ་དེ་འདྲའི་མིའི་བལྟ་བྱའི་གངྒཱ་དེ་མ་ཡིན་

སེམས་ཙམ་པའི་རྣམ་བཞག་བསྟན་པ། 43པའི་ཕྱིར།ཁ་ཅིག་ན་རེ། སེམས་ཙམ་རྣམ་རྫུན་པ་དང་མདོ་སྡེ་པ་སོགས་ཀྱི་ལུགས་ལ་ལྷ་དང་ཀླུ་གཉིས་ཀྱི་ཐུན་མོང་གི་བལྟ་བྱ་ཞིག་འཇོག་རྒྱུ་མེད་པར་ཐལ།སེམས་ཙམ་རྣམ་བདེན་པའི་ལུགས་ལ་ལྷ་དང་ཀླུ་གཉིས་ཀྱི་ཐུན་མོང་གི་བལྟ་བྱ་ཞིག་འཇོག་རྒྱུ་མེད་པའི་ཕྱིར་ཟེར་ན། ཁྱབ་པ་མ་ངེས། རྟགས་བསྒྲུབས་ཟིན། གསལ་བར་འདོད་མི་ནུས་ཏེ། མདོ་སྡེ་པ་དང་སེམས་ཙམ་རྣམ་རྫུན་པ་སོགས་ཀྱི་ལུགས་ལ་གངྒཱ་སྣང་བའི་མི་དང་གངྒཱ་སྣང་བའི་ཡི་དྭགས་གཉིས་ཀྱིས་ནི་གངྒཱ་དེ་ཐུན་མོང་གི་བལྟ་བྱར་བྱེད་ཅིང་། གངྒཱ་ཆུར་སྣང་བའི་མིའི་ངོར་གངྒཱ་ཆུར་སྣང་ཞིང་གངྒཱ་རྣག་ཏུ་སྣང་བའི་ཡི་དགས་ཀྱི་ངོར་གངྒཱ་རྣག་ཏུ་སྣང་བའི་ཕྱིར་རོ། འདི་ལ་དགོངས་ཏེ་ཐེག་བསྡུས་ལས། ཡི་དྭགས་དུད་འགྲོ་མི་རྣམས་དང་། ། ལྷ་རྣམས་ཇི་ལྟར་རིགས་རིགས་སུ། ། དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་འདོད་པ་ཡིན། ། ཞེས་གསུངས་སོ།ཁོ་ན་རེ། དངོས་གཅིག་ཡིད་ནི་ཐ་དད་ཕྱིར། དོན་མ་གྲུབ་པར་འདོད་པ་ཡིན། ཞེས་པའི་ལུང་འདི་སེམས་ཙམ་རྣམ།་བདེན་པའི་ལུགས་ལ་འགྲེལ་ཚུལ་ཞིག་དང་། སེམས་ཙམ་རྣམ་རྫུན་པའི་ལུགས་ལ་འགྲེལ་ཚུལ་ཞིག་དང་བཅས་འགྲེལ་ཚུལ་གཉིས་འཇོག་རྒྱུ་མེད་པར་ཐལ་ཟེར་ན། གསལ་བར་མ་གྲུབ་སྟེ། སེམས་ཙམ་རྣམ་བདེན་པའི་ལུགས་ལ། དངོས་གཅིག་ཡིད་ནི་ཐ་དད་ཕྱིར། ཞེས་སོགས་ཀྱི་ལུང་དོན་ནི་དཔེར་ན་དངོས་པོ་གཅིག་ལ་ལྷ་མི་གཉིས་ཀྱིས་ལྟ་བའི་དབང་དུ་བྱས་ཀྱང་ལྷའི་བལྟ་བྱ་དང་མིའི་བལྟ་བྱ་གཉིས་ཀ་ཡིན་པ་ཞིག་མི་སྲིད་ཅེས་པའི་དོན་ལྟ་བུར་འགྲེལ་རིགས་པ་གང་ཞིག་སེམས་ཙམ་རྣམ་རྫུན་པའི་ལུགས་ལ། དངོས་གཅིག་ཡིད་ནི་ཐ་དད་ཕྱིར། ཞེས་སོགས་ཀྱི་ལུང་དོན་ནི་ལྷ་དང་མི་ལྟ་བུ་གཉིས་ཀྱིས་གཞི་དངོས་པོ་ལྟ་བུ་གཅིག་ལ་ལྟ་བའི་ཚེ་ལྷ་མི་གཉིས་རང་རང་གི་ངོར་མཐོང་ཚུལ་རེ་རེ་འབྱུང་ཞེས་པའི་དོན་ཡིན་

44 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།པའི་ཕྱིར། གནད་འདི་ཤིན་ཏུ་རྟོགས་དཀའ་བའི་དཀའ་གནད་ཡིན་ཞིང་།ད་དུང་གོང་གི་ལུང་དེ་ལྟ་བུའི་སེམས་ཙམ་པའི་བསྟན་བཅོས་མང་པོ་ཞིག་ལ་སེམས་ཙམ་རྣམ་བདེན་པའི་ལུགས་ཀྱི་འགྲེལ་ཚུལ་ཞིག་དང་སེམས་ཙམ་རྣམ་རྫུན་པའི་ལུགས་ཀྱི་འགྲེལ་ཚུལ་ཞིག་དང་བཅས་འགྲེལ་ཚུལ་གཉིས་དགོས་པ་ནི་གནད་ཀྱི་དམ་པ་ཡིན་ནོ།ཁ་ཅིག་ན་རེ། སྔོན་པོ་ཡིན་ན་སེམས་ཙམ་རྣམ་བདེན་པའི་ལུགས་ལ་དོན་དམ་པར་ཤཱཀྱ་ཐུབ་པའི་གཟུང་འཛིན་གཉིས་མེད་ཀྱི་ཤེས་པ་ཡིན་དགོས་པར་ཐལ། སངས་རྒྱས་འཕགས་པའི་མཐོང་བྱའི་སྔོན་པོ་ཡིན་ན་སེམས་ཙམ་རྣམ་བདེན་པའི་ལུགས་ལ་དོན་དམ་པར་གཟུང་འཛིན་གཉིས་མེད་ཀྱི་ཤེས་པ་ཡིན་དགོས་པའི་ཕྱིར་ཟེར་ན། ཁྱབ་པ་མ་ངེས། རྟགས་སླ། གསལ་བར་འདོད་མི་ནས་ཏེ། དུད་འགྲོའི་མཐོང་བྱའི་སྔོན་པོ་ཡོད་པ་གང་ཞིག་སེམས་ཙམ་རྣམ་བདེན་པའི་ལུགས་ལ། དོན་དམ་པར་གང་ཟག་ཐམས་ཅད་རྒྱུད་གཅིག་མ་ཡིན་པའི་ཕྱིར། ཁ་ཅིག་ན་རེ། གཞན་སེམས་ཤེས་པའི་མངོན་ཤེས་ཅན་གྱི་གང་ཟག་གི་ཤེས་པའི་བལྟ་བྱའི་དངོས་པོ་ཡིན་ན་སེམས་ཙམ་རྣམ་བདེན་པའི་ལུགས་ལ་གཞན་སེམས་ཤེས་པའི་མངོན་ཤེས་ཅན་གྱི་གང་ཟག་གི་ཤེས་པ་དང་རྫས་གཅིག་ཡིན་མི་དགོས་པར་ཐལ། ཤེས་པའི་བལྟ་བྱར་གྱུར་པའི་དངོས་པོ་ཡིན་ན་སེམས་ཙམ་རྣམ་རྫུན་པའི་ལུགས་ལ་ཤེས་པ་དང་རྫས་གཅིག་ཡིན་མི་དགོས་པའི་ཕྱིར་ཟེར་ན། ཁྱབ་པ་མ་ངེས། རྟགས་བསྒྲུབས་ཟིན། འོན་ཀྱང་ལྷའི་བལྟ་བྱའི་དངོས་པོར་གྱུར་པའི་ཀླུའི་རྣམ་པ་དེ་སེམས་ཙམ་རྣམ་བདེན་པའི་ལུགས་ལ་ཆོས་ཅན། ཁྱོད་ལྷ་ལས་མས་གཞན་མ་ཡིན་ཞིདུ་།) ཁྱོད་ལྷ་ལས་གཞན་མ་ཡིན་པར་ཐལ། ཁྱོད་ལྷ་དང་རྫས་གཅིག་ཡིན་པའ་ ཌི་།ཅིག་ན་རེ། སེམས་ཙམ་རྣམ་བདེན་པའི་ལུགས་ལ་རྒྱ་གར་གྱི་ལུང་པ་

སེམས་ཙམ་པའི་རྣམ་བཞག་བསྟན་པ། 45ནས་འབབ་པའི་གངྒཱ་དེ་ལྷའི་བལྟ་བྱ་ཡིན་པར་ཐལ་ཟེར་ན། གསལ་བ་མ་ངེས་སོ། སེམས་ཙམ་རྣམ་བདེན་པའི་ལུགས་ལ་ལྷའི་བལྟ་བྱར་གྱུར་པའི་རྒྱ་གར་གྱི་ལུང་པ་ན་ལྷའི་བལྟ་བྱར་གྱུར་པའི་གངྒཱ་དེ་ལྷའི་བལྟ་བྱ་ཡིན་ཡང་དེ་མིའི་བལྟ་བྱ་མཡིན་ཞིང་སེམས་ཙམ་རྣམ་བདེན་པའི་ལུགས་ལ་མིའི་བལྟ་བྱར་གྱུར་པའི་རྒྱ་གར་གྱི་ལུང་པ་ན་མིའི་བལྟ་བྱར་གྱུར་པའི་གངྒཱ་དེ་མིའི་བལྟ་བྱ་ཡིན་ཡང་དེ་ལྷའི་བལྟ་བྱ་མ་ཡིན་ཞེས་ཕྱེ་རིགས་པའི་ཕྱིར། རྟགས་བསྒྲུབས་ཟིན། སེམས་ཙམ་རྣམ་བདེན་པའི་ལུགས་ལ་ལྷ་དང་མི་གཉིས་ཀྱི་ཐུན་མོང་གི་བལྟ་བྱ་ཞིག་ཡོད་པར་ཁས་མི་ལེན་ཀྱང་སེམས་ཙམ་རྣམ་རྫུན་པ་དང་མདོ་སྡེ་པ་དང་བྱེ་བྲག་སྨྲ་བ་རྣམས་ཀྱིས་ལྷ་དང་མི་གཉིས་ཀྱི་ཐུན་མོང་གི་བལྟ་བྱ་ཞིག་འཇོག་རྒྱུ་ཡོད་པར་ཁས་ལེན་པ་གང་ཞིག དབུ་མ་པས་ཀྱང་ལྷ་དང་མི་གཉིས་ཀྱི་ཐུན་མོང་གི་བལྟ་བྱ་ཞིག་འཇོག་རྒྱུ་ཡོད་པ་ཐ་སྙད་ཙམ་དུ་ཁས་ལེན་པའི་ཕྱིར་རོ།ཁ་ཅིག་ན་རེ། འདུས་བྱས་ཡིན་ན་དོན་དམ་མ་ཡིན་དགོས་པར་ཐལ།ཟག་བཅས་ཀྱི་ལས་ཉོན་གང་རུང་གིས་བསྡུས་པའི་འདུས་བྱས་ཡིན་ན་དོན་དམ་མ་ཡིན་དགོས་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ། མདོ་སྡེ་དགོངས་འགྲེལ་ལས། འདུས་བྱས་ཉིད་ཡིན་ན་ནི་དོན་དམ་པ་ཡིན་པར་མི་འགྱུར་རོ། ཞེས་གསུངས་པའི་ཕྱིར་རོ། གསལ་བར་འདོད་མི་ནུས་ཏེ།སེམས་ཙམ་པའི་ལུགས་ལ་ཀུན་མཁྱེན་གྱི་ཡེ་ཤེས་དེ་ཕྱིན་ཅི་མ་ལོག་པའི་ཡོངས་གྲུབ་ཡིན་པའི་ཕྱིར། རྟགས་སླ།ཁ་ཅིག་ན་རེ། སེམས་ཙམ་པའི་ལུགས་ལ་ཀུན་མཁྱེན་གྱི་ཡེ་ཤེས་དེ་སྐྱེས་པའི་ཆ་ནས་བཞག་པའི་འདུས་བྱས་མ་ཡིན་པར་ཐལ། སེམས་ཙམ་པའི་ལུགས་ལ་ཀུན་མཁྱེན་གྱི་ཡེ་ཤེས་དེ་ཟག་བཅས་ཀྱི་ལས་ཉོན་གང་རུང་གིས་བསྡུས་པའི་ཆ་ནས་བཞག་པའི་འདུས་བྱས་མ་ཡིན་པའི་ཕྱིར་ཟེར་ན། ཁྱབ་པ་མ་ངེས།རྟགས་གྲུབ་སྟེ། སེམས་ཙམ་པའི་ལུགས་ལ་ཟག་མེད་ཀྱི་ཕུང་པོ་རྣམས་ལས་

46 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཉོན་གྱིས་བསྡུས་་པའི་ཆ་ནས་བཞག་པའི་འདུས་བྱས་མ་ཡིན་པའི་ཕྱིར།རྟགས་གྲུབ་སྟེ། མངོན་པ་ཀུན་བཏུས་ལས། ཉེ་བར་ལེན་པའི་ཕུང་པོ་མ་ཡིན་པ་རྣམས་འདུས་བྱས་ཞེས་བྱའམ། འདུས་མ་བྱས་ཞེས་བྱ་ཞེ་ན།འདུས་བྱས་ཀྱང་མ་ཡིན་འདུས་མ་བྱས་ཀྱང་མ་ཡིན་ཞེས་བྱའོ། དེ་ཅིའི་ཕྱིར་ཞེ་ན་ལས་དང་ཉོན་མོངས་པས་མངོན་པར་འདུས་མ་བྱས་པ་ཉིད་ཀྱི་ཕྱིར་འདུས་བྱས་མ་ཡིན་ནོ། ཞེས་གསུངས་པའི་ཕྱིར།ཁ་ཅིག་ན་རེ། སེམས་ཙམ་པའི་ལུགས་ལ་ཕྱིན་ཅི་མ་ལོག་པའི་ཡོངས་གྲུབ་ཀྱི་མཚན་གཞི་དེ་ལམ་བདེན་དེ་འཇོག་རིགས་པར་ཐལ། སེམས་ཙམ་པའི་ལུགས་ལ་ལམ་བདེན་དེ་ཡོངས་གྲུབ་བཏགས་པ་བ་དང་ཡོངས་གྲུབ་མཚན་ཉིད་པ་གང་རུང་དུ་འཇོག་རིགས་པའི་ཕྱིར་ཟེར་ན། ཁྱབ་པ་མ་ངེས།རྟགས་གྲུབ་སྟེ། རྫོགས་པའི་སངས་རྒྱས་པདྨ་དཀར་པོའི་ཞལ་སྔ་ནས།ཡོངས་གྲུབ་དོན་དམ་པར་ཡོད་པ་སྟེ་ཕྱིན་ཅི་མ་ལོག་པའི་ཡོངས་གྲུབ་དང་འགྱུར་མེད་ཡོངས་གྲུབ་གཉིས་སོ། ལམ་བདེན་དང་པོ་དང་འགོག་བདེན་ཕྱི་མ་ཞེས་གསུངས་པའི་ཕྱིར། གསལ་བར་འདོད་མི་ནུས་ཏེ། སེམས་ཙམ་པའི་ལུགས་ལ་ཀུན་མཁྱེན་གྱི་ཡེ་ཤེས་དེ་དོན་དམ་གྱི་བདེན་པ་ངོ་མ་དང་ཕྱིན་ཅི་མ་ལོག་པའི་ཡོངས་གྲུབ་ངོ་མ་ཡིན་པ་གང་ཞིག སེམས་ཙམ་པའི་ལུགས་ལ་བྱང་འཕགས་ཀྱི་རྒྱུད་ཀྱི་ལམ་བདེན་དེ་དོན་དམ་རྣམ་གྲངས་པ་དང་། བྱང་འཕགས་ཀྱི་རྒྱུད་ཀྱི་ལམ་བདེན་དེ་ཡོངས་གྲུབ་བཏགས་པ་བ་ཡིན་པའི་ཕྱིར། རྟགས་དང་པོ་གྲུབ་སྟེ། ཀུན་མཁྱེན་མི་ཕམ་པདྨ་དཀར་པོའི་ཞལ་སྔ་ནས། སངས་རྒྱས་ཀྱི་ཡེ་ཤེས་འབའ་ཞིག་དོན་དམ་བདེན་པ་ཡིན་ཞེས་གསུངས་པ་ལྟར་སྐབས་འདིར་ཡང་འཐད་པའི་ཕྱིར། རྟགས་ཕྱི་མ་གྲུབ་སྟེ། ཀུན་མཁྱེན་མི་ཕམ་པདྨ་དཀར་པོའི་ཞལ་སྔ་ནས། བྱང་འཕགས་གཟིགས་པ་རྣམ་གྲངས་དོན་མིན་ན། ། བདེ་གཤེགས་སྙིང་པོ་ལྟ་ལ་མིག་མེད་བཞི། ། སོ་སྐྱེ་ཉན་རང་ཐེག་

སེམས་ཙམ་པའི་རྣམ་བཞག་བསྟན་པ། 47པར་གསར་ཞུགས་སོ། ། ས་ཆེན་ བཞུགས་པའང་ཆ་ཙམ་ཐོགས་མེད་ཀྱིས། ། གསུངས་པ་ཀུན་ལའང་འགྱུར་བཅོས་མཛད་པར་ཞུ། ། ཞེས་གསུངས་པར་ལྟར་སྐབས་འདིར་ཡང་འཐད་པའི་ཕྱིར་རོ།ཁ་ཅིག་ན་རེ། ཀུན་མཁྱེན་གྱི་ཡེ་ཤེས་དེ་སེམས་ཙམ་པའི་ལུགས་ལ་ཆོས་ཅན། ཡོངས་གྲུབ་མ་ཡིན་པར་ཐལ། གཞན་དབང་ཡིན་པའི་ཕྱིར་ཟེར་ན།ཁྱབ་པ་མ་ངེས། དེ་ཆོས་ཅན། དེར་ཐལ། དག་པའི་གཞན་དབང་ཡིན་པའི་ཕྱིར། རྟགས་སླ། གསལ་བར་འདོད་ན། དེ་ཆོས་ཅན། ཡོངས་གྲུབ་ཏུ་ཐལ། ཕྱིན་ཅི་མ་ལོག་པའི་ཡོངས་གྲུབ་ཡིན་པའི་ཕྱིར། རྟགས་སླ།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་ཁྱོད་དོན་དམ་པར་ཡོད་ན་སེམས་ཙམ་རྣམ་བདེན་པའི་ལུགས་ལ་དོན་དམ་པ་ཡིན་པས་ཁྱབ་ཟེར་ན།བུམ་པ་ཆོས་ཅན། དེར་ཐལ། དེའི་ཕྱིར། མ་གྲུབ་ན། དེ་ཆོས་ཅན།དེར་ཐལ། སེམས་ཙམ་རྣམ་བདེན་པའི་ལུགས་ལ་ཁྱོད་གཞན་དབང་ཡིན་པའི་ཕྱིར། ཁྱབ་པ་ངེས་ཏེ། ལང་གཤེགས་ལས། རྟག་པའི་དངོས་པོ་མེད་པ་སྟེ། ། གཞན་གྱི་དབང་ནི་ཡོད་པ་ཡིན། ཞེས་དང་། དབུ་མ་སྣང་བ་ལས། འདི་ལས་ནི་གཞན་གྱི་དབང་གི་ངོ་བོ་ཉིད་རྟེན་ཅིང་འབྲེལ་བར་འབྱུང་བ་ནི་དོན་དམ་པར་ཡོད་ལ། ཞེས་གསུངས་པའི་ཕྱིར། གསལ་བར་འདོད་ན། དེ་ཆོས་ཅན། དེ་མ་ཡིན་པར་ཐལ། ཁྱོད་སེམས་ཙམ་རྣམ་བདེན་པའིལུགས་ལ་ཕྱི་དོན་གྱི་དངོས་པོ་ཡིན་པའི་ཕྱིར། ལ་ལས་སེམས་ཙམ་པའི་ལུགས་ལ་ཕྱི་དོན་མེད་ཀྱང་ཕྱི་དོན་གྱི་རྡུལ་གྲུབ་ཀྱི་དངོས་པོ་ཡོད་ཟེར་བ་སོགས་ནི་དོན་དང་མི་མཐུན་པའི་རྟོག་བཟོ་ཙམ་དུ་གསལ་ལོ།ཁ་ཅིག་ན་རེ། གཟུང་འཛིན་གཉིས་མེད་ཀྱི་ཡེ་ཤེས་ཆོས་ཅན། ཁྱོད་ཀྱིས་ཤེས་བྱ་ཀུན་ལ་ཁྱབ་པར་ཐལ། གསལ་བར་འདོད་ན། བུམ་པ་ལ་གཟུང་འཛིན་གཉིས་མེད་ཀྱི་ཡེ་ཤེས་ཡོད་པར་ཐལ། གཟུང་འཛིན་གཉིས་

46 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མེད་ཀྱི་ཡེ་ཤེས་དེས་ཤེས་བྱ་ཐམས་ཅད་ལ་ཁྱབ་པའི་ཕྱིར་ཟེར་ན། ཁྱབ་པ་མ་ངེས་སོ། རྟགས་གྲུབ་སྟེ། གཟུང་འཛིན་གཉིས་མེད་ཀྱི་ཡེ་ཤེས་དེས་ཤེས་བྱ་ཐམས་ཅད་ལ་མཁྱེན་པའི་སྒོ་ནས་ཁྱབ་པ་གང་ཞིག་ཤེས་བྱ་ཐམས་ཅད་ལ་འགྱུར་མེད་ཡོངས་གྲུབ་དེས་ལྡན་པའི་སྒོ་ནས་ཁྱབ་པའི་ཕྱིར། རྟགས་སླ།ཁ་ཅིག་ན་རེ། གཞན་དབང་ཡིན་ན་སེམས་ཙམ་རྣམ་རྫུན་པའི་ལུགས་ལ་བདེན་གྲུབ་ཡིན་པས་ཁྱབ་པར་ཐལ། གཞན་དབང་ཡིན་ན་སེམས་ཙམ་རྣམ་བདེན་པའི་ལུགས་ལ་བདེན་གྲུབ་ཡིན་པས་ཁྱབ་པའི་ཕྱིར། ཟེར་ན།ཁྱབ་པ་མ་ངེས། རྟགས་གྲུབ་སྟེ། གཞན་དབང་ཡིན་ན་སེམས་ཙམ་རྣམ་བདེན་པའི་ལུགས་ལ་བདེན་པར་གྲུབ་པས་ཁྱབ་པའི་ཕྱིར། རྟགས་གྲུབ་སྟེ་དབུ་མ་སྣང་བ་ལས། འདི་ལས་ནི་གཞན་གྱི་དབང་གི་ངོ་བོ་ཉིད་རྟེན་ཅིང་འབྲེལ་བར་འབྱུང་བ་ནི་དོན་དམ་པར་ཡོད་ལ། ཞེས་གསུངས་པའི་ཕྱིར།གསལ་བར་འདོད་མི་ནུས་ཏེ། གཞན་དབང་ཡིན་ན་སེམས་ཙམ་རྣམ་རྫུན་པའི་ལུགས་ལ་དོན་དམ་པར་གྲུབ་པས་མ་ཁྱབ་པའི་ཕྱིར། མ་གྲུབ་ན། དེར་ཐལ། སེམས་ཙམ་རྣམ་རྫུན་པའི་ལུགས་ལ་གཟུང་འཛིན་གཉིས་མེད་ཀྱི་ཡེ་ཤེས་དོན་དམ་པར་གྲུབ་ཀྱང་ཕྱི་དོན་ཀྱི་དངོས་པོ་དེ་དོན་དམ་པར་མ་གྲུབ་པའི་ཕྱིར། རྟགས་གྲུབ་སྟེ། ཉི་ཤུ་པ་ལས། འདི་དག་རྣམ་པར་རིག་ཙམ་ཉིད། །ཡོད་པ་མ་ཡིན་དོན་སྣང་ཕྱིར། ། དཔེར་ན་རབ་རིབ་ཅན་དག་གིས། །སྐྲ་ཟླ་ལ་སོགས་མེད་མཐོང་བཞིན། །ཞེས་གསུངས་པའི་ཕྱིར།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་ཕྱི་དོན་གྱི་དངོས་པོ་དེ་དོན་དམ་པར་ཡོད་པས་སྟོང་པར་ཐལ། སེམས་ཙམ་རྣམ་རྫུན་པའི་ལུགས་ལ་ཕྱི་དོན་གྱི་དངོས་པོ་རྣམས་དོན་དམ་པར་ཡོད་པས་སྟོང་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ། སེམས་ཙམ་རྣམ་རྫུན་པའི་ལུགས་ལ་ཕྱི་དོན་གྱི་དངོས་པོ་དེ་དོན་དམ་པར་མེད་པའི་ཕྱིར། རྟགས་བསྒྲུབས་ཟིན།

སེམས་ཙམ་པའི་རྣམ་བཞག་བསྟན་པ། 49གསལ་བར་འདོད་མི་ནས་ཏེ། སེམས་ཙམ་རྣམ་བདེན་པའི་ལུགས་ལ་དོན་དམ་པར་ཕྱི་དོན་གྱི་དངོས་པོ་ཡོད་པ་གང་ཞིག་སེམས་ཙམ་རྣམ་བདེན་པའི་ལུགས་ལ་དོན་དམ་པར་ཕྱི་དོན་གྱི་དངོས་པོ་དེ་དོན་དམ་པར་ཕྱི་དོན་གྱི་དངོས་པོ་ཡིན་པས་སྟོང་པའི་ཕྱིར། རྟགས་དང་པོ་བསྒྲུབས་ཟིན། རྟགས་ཕྱི་མ་གྲུབ་སྟེ། སེམས་ཙམ་རྣམ་བདེན་པའི་ལུགས་ལ་ཕྱི་དོན་གྱི་དངོས་པོ་དེ་དོན་དམ་པར་ཕྱི་དོན་གྱི་དངོས་པོ་མ་ཡིན་པའི་ཕྱིར། མ་གྲུབ་ན། དེར་ཐལ།སེམས་ཙམ་རྣམ་བདེན་པའི་ལུགས་ལ་ཕྱི་དོན་གྱི་དངོས་པོ་དེ་དོན་དམ་པར་ཤེས་པ་ཡིན་པའི་ཕྱིར་རྟགས་བསྒྲུབ་ཟིན།ཁ་ཅིག་ན་རེ། སྐབས་འདིར་དངོས་པོ་ཡིན་ན་སེམས་ཡིན་པས་ཁྱབ་ཟེར་ན། བུམ་པ་ཆོས་ཅན། དེར་ ཐལ། དེའི་ཕྱིར། རྟགས་ སླ།གསལ་བར་འདོད་ན། ཤེས་པ་དང་བེམ་པོའི་གཞི་མཐུན་སོགས་ཡོད་པར་ཐལ། ཤེས་པ་དང་བུམ་པའི་གཞི་མཐུན་ཡོད་པའི་ཕྱིར། རྟགས་དོན་གྱིས་ཁས། གཞན་ཡང་སེམས་ཙམ་པའི་ལུགས་ལ་དག་པའི་གཞན་དབང་དོན་དམ་ཡིན་པ་མ་རྟོགས་པ་དང་། ཕྱིན་ཅི་ལོག་པའི་ཡོངས་གྲུབ་ཡོངས་གྲུབ་ཡིན་པར་མ་རྟོགས་པར་ཕྱིན་ཅི་མ་ལོག་པའི་ཡོངས་གྲུབ་ཡོངས་གྲུབ་བཏག་པ་བར་སྨྲ་བ་དང་། སྒྲ་རྟོག་གི་ཡུལ་མ་ཡིན་པའི་དོན་དམ་དེ་ཕྱིན་ཅི་མ་ལོག་པའི་ཡོངས་གྲུབ་ལ་གོ་དགོས་པར་མ་རྟོགས་པ་དང་། ཡོངས་གྲུབ་ལ་རྟག་པའི་ཡོངས་གྲུབ་དང་ཡོད་པའི་ཡོངས་གྲུབ་གཉིས་སུ་འཇོག་མ་ཤེས་པར་ལ་ལས་བཅོམས་པའི་ཚིག་མང་དུ་སྣང་བ་རྣམས་ལ་ཡིད་གཏན་མི་སྣང་ངོ་།ཁ་ཅིག་ན་རེ། སློབ་པ་འཕགས་པའི་མཉམ་བཞག་གི་ཡེ་ཤེས་དེ་གཟུང་འཛིན་གཉིས་མེད་ཀྱི་ཤེས་པ་ཡིན་པར་ཐལ། སློབ་པ་འཕགས་པའི་མཉམ་བཞག་གི་ཡེ་ཤེས་དེ་གཟུང་འཛིན་གཉིས་མེད་ཀྱི་ཤེས་པ་བཏགས་པ་བ་ཡིན་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ། ཀུན་མཁྱེན་པདྨ་དཀར་

50 གྲུབ་མཐའི་བསྟན་བཅོསམིཤིགརྡོརྗེའིགོཆ། —ཝ་ཝཔོས། ཡོངས་གྲུབ་དོན་དམ་པར་ཡོད་པ།་སྟེ་ཕྱིན་ཅི་མ་ལོག་པའི་ཡོངས་གྲུབ་དང་འགྱུར་མེད་ཡོངས་གྲུབ་གཉིས། ལ་མ།་བདེན་དང་པོ། འགོག་བདེན་ཕྱི་མ། ཞེས་གསུངས་པའི་ཕྱིར། གསལ་བར་འདོད་མི་ནུས་ཏེ། སློབ་པ་འཕགས་པའི་མཉམ་བཞག་གི་ཡེ་ཤེས་དེ་སྒྲིབ་སོགས་ཀྱི་མཚན་མ་མ་ལུས་པ་སྤོང་བའི་ཡེ་ཤེས་མཐར་ཐུག་པ་ཞིག་མ་ཡིན་པའི་ཕྱིར། ཁྱབ་པ་ངེས་ཏེ། གཟུང་འཛིན་གཉིས་མེད་ཀྱི་ཡེ་ཤེས་ཡིན་ན་སྒྲིབ་སོགས་ཀྱི་མཚན་མ་མ་ལུས་པ་སྤོངས་བའི་ཡེ་ཤེས་ཡིན་དགོས་པའི་ཕྱིར། རྟགས་གྲུབ་སྟེ། རྗེ་བཙུན་བྱམས་མགོན་གྱིས། ། མཚན་མ་ཐམས་ཅད་མི་དམིགས་པས། ། རབ་ཕྱེ་བ་ནི་ཡིན་ཕྱིར་རོ། ། ཞེས་གསུངས་པའི་ཕྱིར།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་བུམ་པ་ལ་ཤེས་པ་ཡོད་པར་ཐལ། སེམས་ཙམ་རྣམ་བདེན་པའི་ལུགས་ལ་དོན་དམ་པར་བུམ་པ་ལ་ཤེས་པ་ཡོད་པའི་ཕྱིར། ཟེར་ན། ཁྱབ་པ་མ་ངེས་སོ། ཚད་མ་རྣམ་ངེས་ལས། ལྷན་ཅིག་དམིགས་པར་ངེས་པའི་ཕྱིར། སྔོ་དང་དེ་བློ་གཞན་མ་ཡིན།ཞེས་པའི་ཚིག་ཟུར་གྱི་ལྷན་ཅིག་དམིགས་ངེས་ནི་སེམས་ཙམ་པ་རྣམ་བདེན་པའི་ལུགས་ལ་དུས་ལྷན་ཅིག་དམིགས་ངེས་དང་། ཡུལ་ལྷན་ཅིག་དམིགས་ངེས་གཉིས་ལས་དུས་ལྷན་ཅིག་དམིགས་ངེས་ལ་གོ་དགོས་སོ། བདག་དང་སེམས་ཅན་སོགས་དོན་དམ་པར་བདག་མ་ཡིན་ཏེ། བདག་དང་སེམས་ཅན་སོགས་སངས་འཕགས་ཀྱི་རང་ངོར་བདག་མ་ཡིན་པའི་ཕྱིར། ཐེག་པ་ཆེན་པོའི་ལུགས་ལ་སངས་རྒྱས་འཕགས་པ་གང་ཟག་ཏུ་ནམ་ཡང་འཁྲུལ་བར་མི་བྱའོ།གཟུང་འཛིན་གཉིས་མེད་ཀྱི་ཡེ་ཤེས་དེ་དོན་དམ་པར་གཉིས་མེད་ཀྱི་རང་རིག་ཡིན་ཞིང་། གཟུང་འཛིན་གཉིས་མེད་ཀྱི་ཡེ་ཤེས་དེས་འགྱུར་མེད་ཡོངས་གྲུབ་དེ་དོན་དམ་པར་སྤྲོས་དང་བྲལ་བའི་ཚུལ་གྱིས་གཟིགས་་སོ།སྐབས་འདིར་སྒྲ་རྟོག་གི་ཡུལ་མིན་པའི་ཡོངས་གྲུབ་ནི་ཕྱིན་ཅི་མ།་ལོག་པའི་

སེམ་ས་ཙམ་པའི་རྣམ་བཞག་བསྟན་པ། 51ཡོངས་་གྲུབ་ལ་གོ་དགོས་ཤིང་། ཀུན་ཁྱབ་རྟག་པའི་ཡོངས་གྲུབ་ནི་འགྱུར་མེད་ཡོངས་གྲུབ་ལ་རྒོ་དགོས་པ་སོགས་སྤྲོ་བྱ་མང་ངོ་། ཁོ་ན་རེ། སེམས་ཙམ་རྣམ་བདེན་པའི་ལུགས་ལ་སྔོན་པོ་མཐོང་བའི་ལྷའི་མཐོང་བྱའི་སྔོན་པོ་དེ་སྔོན་པོའི་རྒོ་་ས་ན་ཡོད་པར་ཐལ། ཟེར་ན། གས་ལ་བར་མ་ངེས། སྔོན་པོ་མཐོང་བའི་ལྷའི་མཐོང་བྱའི་སྔོན་པོ་དེ་སྔོན་པོ་མཐོང་བའི་ལྷའི་མཐོང་བྱའི་སྔོན་པོའི་གོ་ས་ན་ཡོད་དོ། སྔོན་པོ་ཡོད་ཅིང་རང་གི་མཐོང་བྱའི་སྔོན་པོ་དེ་ཁྱོད་ཀྱིས་སྔོན་པོ་ཡིན་པར་རྟོགས་ན་ཁྱོད་ཀྱིས་སྔོན་པོ་རྟོགས་དགོས་ཞེས་པ་ནི་འཇིག་རྟེན་ན་གྲགས་ཆོད་གཙོར་འདོན་པ་ཡིན་ནོ།རངགི་མཐོང་བྱའི་སྔོན་པོ་དེ་རང་གི་མཐོང་བྱར་བྱས་ནའང་སྔོན་པོ་དེ་རང་གི་མཐོང་བྱར་མ་ངེས་པ་ནི་གནས་ཚོད་གཙོར་འདོན་པ་ཡིན་ནོ། སེམས་ཙམ་པའི་ལུགས་ལ་ཐེག་ཆེན་གྱི་དགྲ་བཅོམ་པའི་རྒྱུད་ལ་དྲི་བཅས་ཀྱི་ཀུན་གཞིའི་རྣམ་ཤེས་མེད་དེ། སུམ་ཅུ་པ་ལས། དེ་ལ་ཀུན་གཞི་རྣམ་ཤེས་ནི། ཞེས་པ་ནས། དགྲ་བཅོམ་ཉིད་ན་དེ་ལྡོག་གོ ཞེས་གསུངས་པའི་ཕྱིར། ཉན་རང་གི་དགྲ་བཅོམ་པ་དང་བྱང་སེམས་ས་བརྒྱད་པའི་རྣམ་གྲོལ་ལམ་པ་བ་རྣམས་ཆོས་ཅན། ཁྱོད་ཀྱི་རྒྱུད་ལ་ཀུན་གཞིའི་རྣམ་ཤེས་ཡོད་ཀྱང་ཁྱོད་ཀྱི་རྒྱུད་ལ་ཉོན་མོངས་རགས་པ་ཅན་གྱི་ཀུན་གཞིའི་རྣམ་ཤེས་མེད་དེ། ཁྱོད་ཀྱི་རྒྱུད་ལ་ཉོན་མོངས་རགས་པ་མེད་ཅིང་ཁྱོད་ཀྱི་རྒྱུད་ལ་་ཀུན་གཞིའི་རྣམ་ཤེས་དངོས་པོ་ཡིན་ཞིང་ཁྱོད་སེམས་ཅན་ཡིན་པའི་ཕྱིར། འདི་ལ་དགོངས་ཏེ། དོན་གསང་ལས།ཀུན་གཞིའི་རྣམ་པར་ཤེས་པ་སྨོས་པ་ནི་མ་ཁྱབ་པའི་ཕྱིར་ཏེ། འདི་ལྟར་དེ་ནི་སབརྒྱད་པ་ལ་སོགས་པ་ལ་གནས་པའི་བྱང་ཆུབ་སེམས་དཔའི་རྒྱུད་དང་དགྲ་བཅོམ་པ་དང་རང་སངས་རྒྱས་རྣམས་ཀྱི་རྒྱུད་ལ་མེད། ཅེས་གསུངས་པའི་ཕྱིར། གཞན་ཡང་སངས་རྒྱས་འཕགས་པའི་རྒྱུད་ལ་ཀུན་གཞི་ཡོད་དེ།སངས་རྒྱས་འཕགས་པའི་མཚན་གཞིར་གྱུར་པའི་མེ་ལོང་གི་ཡེ་ཤེས་དེ་དྲི་བཅས་

52 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཀྱི་ཀུན་གཞི་མིན་པའི་ཀུན་གཞི་ཡིན་པའི་ཕྱིར། འདི་ལ་དགོངས་ཏེ་མདོ་སྡེ་རྒྱན་གྱི་མཆན་འགྲེལ་ལས། ཀུན་གཞི་ལ་སོགས་པ་གནས་གྱུར་བས་མེ་ལོང་ཡེ་ཤེས་ལ་སོགས་པའི་ཆོས་དཀར་པོའི་ཡོན་ཏན་མཆོག་རབ་ལྡན་པ་ཐོབ་པ་དེ་ནི་སངས་རྒྱས་ཉིད་དེ་ཞེས་གསུངས་པའི་ཕྱིར། སངས་རྒྱས་འཕགས་པ་དོན་དམ་པའི་གང་ཟག་ཡིན་ཀྱང་སངས་རྒྱས་འཕགས་པ་གང་ཟག་མ་ཡིན་པ་ནི་སེམས་ཙམ།་པ་དང་དབུ་མ་པ་གཉིས་ཀུའི་ལུགས་ལ་ཐ་སྙད་དུ་འཐད་དོ།གཞན་ཡང་ཀུན་གཞིའི་རྣམ་པར་ཤེས་པ་དེ་ལ་བརྟེན་པ་བགས་ཆགས་སམ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་དང་། རྟེན་རྣམ་སྨིན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་སྟེ་གཉིས་སུ་འདིར་འཇོག་རྒྱུ་ཡོད་པར་མངོན་ཏེ། ཐེག་བསྡུས་ཀྱི་འགྲེལ་པ་དོན་གསང་ལས།ཀུན་གཞི་རྣམ་པར་ཤེས་པ་ཡང་ས་བོན་དང་རྣམ་པར་སྨིན་པའི་བྱེ་བྲག་གིས་རྣམ་པ་གཉིས་སུ་དབྱེ་སྟེ། ཞེས་དང། མངོན་པ་ཀུན་བཏུས་ལས། ས་བོན་བསགས་པ་དང་རྣམ་པར་སྨིན་པའི་ཀུན་གཞི་རྣམ་པར་ཤེས་པ་གང་ཡིན་པ།ཞེས་གསུངས་པའི་ཕྱིར།འོ་ན་དྲི་བཅས་ཀྱི་རྟེན་གྱི་ཀུན་གཞིའི་རྣམ་ཤེས་དེ་རྣམ་སྨིན་ཡིན་ནམ་ཞེ་ན་དེ་ཡིན་ཏེ། རྒྱལ་སྲས་གྲགས་པའི་བཤེས་གཉེན་གྱིས་མཛད་པའི་མངོན་པ་ཀུན་བཏུས་ཀྱི་འགྲེལ་པ་ལས། འདི་ལྟར་ཀུན་གཞི་རྣམ་པར་ཤེས་པ་ནི་རྟག་ཏུ་བཏང་སྙོམས་ཉིད་དང་མཚུངས་པར་ལྡན་པ་སྟེ། འདི་ནི་རྣམ་པར་སྨིན་པ་དངོས་སོ། ཞེས་གསུངས་པའི་ཕྱིར། གནད་འདི་མ་རྟོགས་པའི་གངས་ཅན་པ་ལ་ལས་ཀུན་གཞིའི་སྟེང་གི་བག་ཆགས་རྣམས་ལྡན་མིན་འདུ་བྱེད་དུ་ཁས་ལེན་ཏཱཧཱ༷་སྦྱོང་བར་སྣང་ཡང་འོན་ཀྱང་དེ་སྒྲུབ་བྱེད་ཀྱི་ལུང་རིགས་ཚད་ལྡན་མ་འོན་ལྷ་བྱིན་ལྟ་བུ་ཞིག་གི་རྒྱུད་ལ་རྟེན་རྣམ་སྨིན་གྱི་ཆ་ནས་བཞག་པའི་

སེམས་་ཙམ་པའི་རྣམ་་བཞས་བསྟན་པ། 53ཀུནགཞིའི་རྣམ་་ཤེས་དང་བརྟེན་པ་ས་བོན་གྱི་ཆ་ནས་་བཞས་པའི་ཀུན་གཞིའི་རྣམ་ཤེས་གཉིས་༧་ཡོད་ན་ལྷ་བྱིན་གྱི་རྒྱུད་ལ་དུས་མཉམ་དུ་གང་ཟག་གི་རྒྱུད་དུ་མ་ཡོ།ད་པར་ཐལ་་ལོ་དྐུ་ན། དེ་འདྲའི་སྐྱོན་མེད་དེ་ལྷ་བྱིན་གྱི་རྟེན་གྱི་ཀུན་གཞིའི་རྣམ།་པར་ཤེས་པ་དང་དུས་མ།ཉམ་དུ་ལྷ་བྱིན་གྱི་རྟེན་གྱི་ཀུན་གཞིའི་རྣམ།་པར་ཤེས་པ་ལས་གཞན་དུ་གྱུར་པའི་རྟེན་གྱི་ཀུན་གཞིའི་རྣམ་པར་ཤེས་་པ་ཞིག་ལྷ་བྱིན་གྱི་རྒྱུད་ལ་ཡོད་ན་ལྷ་བྱིན་དེའི་རྒྱུད་ལ་དུས་མཉམ་དུ་གང་ཟག་གི་རྒྱུད་དུ་མ་ཡོད་པར་ཐལ་བའི་སྐྱོན་ཡོད་ཀྱང་ལྷ་བྱིན་གྱི་རྟེན་གྱི་ཀུན་གཞིའི་རྣམ་པར་ཤེས་པ་དང་དུས་མཉམ་དུ་ལྷ་བྱིན་གྱི་རྟེན་གྱི་ཀུན་གཞིའི་རྣམ་པར་ཤེས་པ་ལས་སྡུཞན་སྟྲི་སྦྱིར་པའི་རྟེན་གྱི་ཀུན་གཞིའི་རྣམ་པར་ཤེས་པ་ཞིག་ལྷ་བྱིན་གྱི་རྒྱུད་ལ་ད་པ།་་བྱེ།་།ན་རེ། བརྟེན་པ་ས་་བོན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་ཡིན་ན་བག་ལ་ཉལ་ཞིང་དམིགས་་རྣམ་མི་གསལ་བའི་ཡིད་ཡིན་མི་དགོས་པར་ཐལ། བརྟེན་པ་ས་བོན་གྱི་ཆ་ནས་བཞག་ཀུན་གཞིའི་རྣམ་པར་ཤེས་པ་ཡིན་ན་ཁྱོད་ཡོངས་སུ་སད་པའི་ཚེ་ཁྱོད་བག་ཆགས་ཡིན་པས་མ་ཁྱབ་པའི་ཕྱིར་ཟེར་ན། ཁྱབ་པ་མ་ངེས། རྟགས་སླ། གསལ་བར་འདོད་མི་ནསྡུ་སྤྱ། ཇི་སྐད་དུ་ས་བོན་ལ་དམིགས་པ་མེད་པའི་ཕྱིར་རོ། ཞེས་གསུངས་པའ་ ཌི་།ཅིག་ན་རེ། བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་སུ་་གྱུར་པའི་ཐོས་པའི་བག་ཆགས་ཆོས་ཅན། ཀུན་གཞི་མ་ཡིན་པར་ཐལ།རྟེན་རྣམ་སྨིན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་མ་ཡིན་པའི་ཕྱིར་ཟེར་ན། ཁྱབ་པ་མ་ངེས། དེ་ཆོས་ཅན། དེར་ཐལ། ཁྱོད་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་་ཤེས་སུ་གྱུར་པའི་ཐོས་པའི་བག་ཆགས་དང་གཅིག་གང་ཞིག་ཐེག་བསྡུས་ལས། དེ་ནི་ཀུན་གཞི་རྣམ་པར་

54 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཤེས་པ་མ་ཡིན་གྱི་ཞེས་དང་། རྒྱ་གར་གྱི་མཁས་པ་ཆེན་པོ་དགེ་བསྙེན་བཙུན་པ་ངོ་བོ་ཉིད་མེད་པས་མཛད་པ་ཐེག་བསྡུས་ཀྱི་བཤད་སྦྱར་ལས། བག་ཆགས་ཙམ་ནི་ཀུན་གཞི་རྣམ་པར་ཤེས་པ་མ་ཡིན་གྱི། ། ཞེས་གསུངས་པའི་ཕྱིར།ཁ་ཅིག་ན་རེ། བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་དེ་མ་སྒྲིབ་ལུང་མ་བསྟན་མ་ཡིན་པར་ཐལ། དགེ་བའི་བག་ཆགས་དེ་དགེ་བ་ཡིན་པའི་ཕྱིར། ཟེར་ན། རྟགས་མ་གྲུབ། ཁ་ཅིག་ན་རེ།དགེ་བའི་བག་ཆགས་དགེ་བ་ཡིན་པར་ཐལ། དགེ་བའི་བག་ཆགས་དེ་རྗེས་སུ་འབྲེལ་བའི་དགེ་བ་ཡིན་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ།མངོན་པ་ཀུན་བཏུས་ལས། རྗེས་སུ་འབྲེལ་བས་དགེ་བའི་གང་ཞེ་ན། དེ་དག་ཉིད་ཀྱི་བག་ཆགས་གང་ཡིན་པའོ། ཞེས་གསུངས་པའི་ཕྱིར།འོ་ན་ཕྲ་རྒྱས་སུ་གྱུར་པའི་མི་དགེ་བའི་བག་ཆགས་ཅན་གྱི་ཁམས་གོང་མ་པའི་རྒྱུད་ལ་ཁམས་གོང་མའི་སས་བསྡུས་ཀྱི་ཕྲ་རྒྱས་སུ་གྱུར་པའི་མི་དགེ་བ་ཡོད་པར་ཐལ། ཕྲ་རྒྱས་སུ་གྱུར་པའི་མི་དགེ་བའི་བགས་ཆགས་ཅན་གྱི་ཁམས་གོང་མ་པའི་རྒྱུད་ལ་ཁམས་གོང་མའི་སས་བསྡུས་ཀྱི་རྗེས་སུ་འབྲེལ་བའི་ཕྲ་རྒྱས་སུ་གྱུར་པའི་མི་དགེ་བ་ཡོད་པའི་ཕྱིར། ཁྱབ་པ་འགྲིགས། གཞན་ཡང་གཟུགས་ཀྱི་བག་ཆགས་ཅན་གྱི་གཟུགས་མེད་ཁམས་པ་བའི་རྒྱུད་ལ་གཟུགས་ཡོད་པར་ཐལ། གཟུགས་ཀྱི་བག་ཆགས་ཅན་གྱི་གཟུགས་མེད་ཁམས་པ་བའི་རྒྱུད་ལ་རྗེས་སུ་འབྲེལ་བའིགཟུགས་ཡོད་པའི་ཕྱིར། ཁྱབ་པ་འགྲིགས།ཁ་ཅིག་ན་རེ། ས་བོན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་དེ་ལུང་མ་བསྟན་ཡིན་ན་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་དེ་ལས་རང་འབྲས་ཀྱི་དགེ་མི་དགེ་གང་རུང་འབྱུང་མི་རིགས་པར་ཐལ།ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་སུ་གྱུར་པའི་ལུང་མ་བསྟན་དེ་ལས་སྐྱེས་པའི་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་པར་ཤེས་པ་དེ་

གེ སེམསཙམཔའི་རྣམ་བཞག་བསྟན་པ། 55ལུང་མ་བསྟན་ཁོ་ན་ཡིན་དགོས་པའི་ཕྱིར། ཟེར་ན། ཁྱབ་པ་མ་ངེས།རྟགས་གྲུབ་སྟེ། དོན་གསང་ལས། ལུང་དུ་མ་བསྟན་པ་ལས། དགེ་བ་དང་མི་དགེ་བའི་ཆོས་འབྱུང་བར་ནི་རིགས་པ་མ་ཡིན་ནོ། ཞེས་་སསུངས་པའི་ཕྱིར། རྩ་བའི་གས་ལ་བར་འདོད་ན། ཁྱོད་ལུང་མ་བསྟན་ཡིན་ན་ཁྱོད་ལས་རང་འབྲས་ཀྱི་དགེ་བ་འབྱུང་བ་མི་རིགས་ན། ལུང་མ་བསྟན་གྱི་སེམས་ཀྱིས་རང་འབྲས་ཀྱི་དགེ་སེམས་མི་བསྐྱེད་པར་ཐལ་བ་དང་། ཁྱོད་དགེ་བ་མ་ཡིན་ན། ཁྱོད་ལས་རང་འབྲས་ཀྱི་དགེ་བ་མི་བསྐྱེད་པས་ཁྱབ་ན། ལུང་མ་བསྟན་དུ་གྱུར་པའི་གང་ཟག་གིས་རང་འབྲས་ཀྱི་དགེ་བ་བསྐྱེད་མི་ནུས་པར་ཐལ་བ་སོགས་ཤིན་ཏུ་མང་ངོ་།ཁ་ཅིག་ན་རེ། དགེ་བའི་བག་ཆགས་ཀུན་སེམས་ཙམ་རྣམ་བདེན་པའི་ལུགས་ལ་བཏགས་ཡོད་ཡིན་དགོས་པར་ཐལ། དགེ་བའི་བག་ཆགས་ནི་ཡིན་ལ་རྫས་ཡོད་ནི་མ་ཡིན་པ་ཀུན་བྱེ་བྲག་སྨྲ་བའི་ལུགས་ལ་བཏགས་ཡོད་ཡིན་དགོས་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ། ཇི་སྐད་དུ།ས་བོན་ནི་བཏགས་པའི་ཡོད་པ་ཡིན་ཞེས་གསུངས་པའི་ཕྱིར།ཁ་ཅིག་ན་རེ། ཉོན་མོངས་པའི་བག་ཆགས་ཅན་གྱི་ལྷ་བྱིན་གྱི་རྒྱུད་ཀྱི་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་སུ་གྱུར་པའི་ཉོན་མོངས་པའི་བག་ཆགས་དེ་ཉོན་མོངས་པའི་བག་ཆགས་ཅན་གྱི་ལྷ་བྱིན་གྱི་ཀུན་གཞིའི་རྣམ་པར་ཤེས་པ་དང་རྫས་ཐ་དད་ཡིན་པར་ཐལ། ཉོན་མོངས་པའི་བག་ཆགས་ཅན་གྱི་ལྷ་བྱིན་གྱི་རྒྱུད་ཀྱི་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་སུ་གྱུར་པའི་ཉོན་མོངས་པའི་བག་ཆགས་དེ་ཉོན་མོངས་པའི་བག་ཆགས་ཅན་གྱི་ལྷ་བྱིན་གྱི་ཀུན་གཞིའི་རྣམ་པར་ཤེས་པ་དང་ཐ་དད་ཡིན་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ། ཐེག་བསྡུས་ལས། ཀུན་གཞིའི་རྣམ་པར་ཤེས་པ་ལ་ཀུན་ནས་ཉོན་མོངས་པའི་ཆོས་ཀྱི་ས་

56 གྲུབལི3བསྟནབཅོས་མི་ཤིག་རྡོ་རྗེའི་རྒོ་ཆ། —བོན་དེ་དག་ཅི་སོ་སོ་་ཐ་དད་དམ་། འོན་ཏེ་ཐ་དད་པ་མ་ཡིན་པ་ར་གནས་ཤེ་ན།དེ་ལ་གནས་པ་དེ་དག་དང་རྫས་སུ་ཐ་དད་པ་ཡང་མ་ཡིན་ཐ་མི་དད་པ་ཡང་མ་ཡིན། ཞེས་གསུངས་པའི་ཕྱིར། གསལ་བར་འདོད་མི་ནུས་ཏེ། ཉོན་མོངས་པའི་བག་ཆགས་ཅན་གྱི་ལྷ་བྱིན་གྱི་རྒྱུད་ཀྱི་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་སུ་གྱུར་པའི་ཉོན་མོངས་པའི་བག་ཆགས་དེ་ཉོན་མོངས་པའི་བག་ཆགས་ཅན་གྱི་ལྷ་བྱིན་གྱི་ཀུན་གཞིའི་རྣམ་པར་ཤེས་པ་དང་བདག་ཉིད་ཐ་དད་མ་ཡིན་པའི་ཆོས་ཡིན་པའི་ཕྱིར། རྟགས་གྲུབ་སྟེ། ཐེག་བསྡུས་ལས། ཀུན་གཞིའི་རྣམ་པར་ཤེས་པ་ལ། ཀུན་ནས་ཉོན་མོངས་པའི་ཆོས་ཀྱི་ས་བོན་དེ་དག་ཅི་སོ་སོ་ཐ་དད་དམ། འོན་ཏེ་ཐ་དད་པ་མ་ཡིན་པར་གནས་ཤེ་ན། དེ་ལ་གནས་པ་དེ་དག་དང་རྫས་སུ་ཐ་དད་པ་ཡང་མ་ཡིན།ཐ་མི་དད་པ་ཡང་མ་ཡིན། ཞེས་གསུངས་པའི་ཕྱིར།ས་བོན་ལ་དབྱེ་ན་དྲུག་སྟེ། ཕྱིའི་ས་བོན་དང་། ནང་གི་ས་བོན་དང་།དགེ་མི་དགེ་གང་རུང་དུ་མི་གསལ་བའི་རྟེན་ཀུན་གཞིའི་སྟེང་གི་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་སུ་གྱུར་པའི་ས་བོན་དང་།རྟེན་ཀུན་གཞིའི་རྣམ་ཤེས་་ཀྱི་སྟེང་ལ་མི་ལྡན་ཞིང་དགེ་མི་དགེ་གང་རུང་དུ་མི་གསལ་བའི་ས་བོན་དང་། ས་བོན་ཀུན་རྫོབ་པ་དང་། ས་བོན་དོན་དམ་པ་དང་བཅས་ཏེ་དྲུག་གོདང་པོ་ནི། མེ་ཏོག་པདྨའི་ས་བོན་ལྟ་བུའོ། གཉིས་པ་ནི། དགེ་བའི་བག་ཆགས་དང་ལྡན་པའི་རྟེན་གྱི་ཀུན་གཞིའི་རྣམ་ཤེས་ཀྱི་སྟོང་གི་དགེ་བའི་བག་ཆགས་་སུ་གྱུར་པའི་རྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་ལྟ་བུའོ། གསུམ་པ་ནི། ལུང་མ་བསྟན་གྱི་བག་ཆགས་དང་ལྡན་པའི་རྟེན་གྱི་ཀུན་གཞིའི་རྣམ་ཤེས་ཀྱི་སྟོང་གི་ལུང་མ་བསྟན་གྱི་བག་ཆགས་སུ་གྱུར་པའི་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་ལྟ་བུའོ།

སེམས་ཙམཔའིརྣམབཞགབསྟནཔ། ཝ་༄70བཞི་པ་ནི། ལུང་མ་བསྟན་པའི་མེ་རྟོག་པདྨའི་ས་བོན་ལྟ་བུའོ། ལྔ་པ་ནི།ནས་ཀྱི་ས་བོན་ལྟ་བུའོ། དྲུག་པ་ནི། དྲི་བཅས་ཀྱི་རིགས་་ཁམས་་བདེ་བར་གཤེགས་པའི་སྙིང་པོ་ལྟ་བུའོ།འདི་ལ་དགོངས་ཏེ་དཔལ་མགོན་འཕགས་པ་ཐོགས་མེད་ཀྱི་ཐེག་བསྡུས་ལས། ཕྱི་དང་ནང་དང་མི་གསལ་བ། ། གཉིས་དང་ཀུན་རྫོབ་ཉིད་དང་ནི། ། དམ་པའི་དོན་ཏེ་དེ་དག་ཀུན། ། ས་བོན་རྣམ་པ་དྲུག་ཏུ་འདོད།ཅེས་སོ། དགེ་བའི་བག་ཆགས་དང་ལྡན་པའི་རྟེན་ཀྱི་ཀུན་གཞིའི་རྣམ་པར་ཤེས་པའི་སྟོང་གི་དགེ་བའི་བག་ཆགས་སུ་གྱུར་པའི་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་དང་། དགེ་བའི་བག་ཆགས་ཅན་གྱི་རྟེན་གྱི་ཀུནགཞིའི་རྣམ་པར་ཤེས་པའི་སྟེང་གི་དགེ་བའི་ས་བོན་གྱི་མིང་ཅན་དུ་གྱུར་པའི་བརྟེན་པ་ས་བོན་གྱི་ཆ་ནས་བཞག་པའི་ཀུན་གཞིའི་རྣམ་ཤེས་དང། དགེ་བའི་བག་ཆགས་ཅན་གྱི་རྟེན་གྱི་ཀུན་གཞིའི་རྣམ་ཤེས་ཀྱི་སྟེང་གི་དགེ་བའི་ནུས་པ་རུ་གྱུར་པའི་བརྟེན་པ་ས་བོན་དུ་གྱུར་པའི་ཀུན་བཞིའི་རྣམ་ཤེས་དང་བཅས་དེ་དག་ནི་རྣམ་གྲངས་སོ། འདི་ལ་དགོངས་ནས། མཛོད་འགྲེལ་ལས། ས་བོན་དང་། ནུས་པ་དང་། བག་ཆགས་ཞེས་བྱ་བ་དོན་གཅིག་གོ ཞེས་གསུངས་སོ།ཁོ་ན་རེ། གཞན་ཡང་སྔོན་པོ་རྟོགས་པའི་ལྷ་དེ་སེམས་ཙམ་རྣམ་བདེན་པའི་ལུགས་ལ་ཆོས་ཅན། སྔོན་པོ་དེ་ཁྱོད་ཀྱི་བལྟ་བྱ་ཡིན་པར་ཐལ། ཟེར་ན།གསལ་བར་མ་ངེས། ཁོ་ན་རེ། དེ་ཆོས་ཅན། དེར་ཐལ། སྔོན་པོ་དེ་ལ་ཁྱོད་ཀྱིས་ལྟ་བ་གང་ཞིག་སྔོན་པོ་དེ་ཁྱོད་ཀྱིས་རྟོགས་པའི་ཕྱིར་ན། ཁྱབ་པ་མ།་ངེས་ཏེ། སྔོན་པོ་དེ་ལྷའི་བལྟ་བྱའི་དངོས་པོ་ཡིན་ན་སྔོན་པོ་དེ་ལྷ་ཁོ་ན་དང་རྫས་གཅིག་ཡིན་པར་ཐལ་བར་སེམས་་ཙམ་རྣམ་བདེན་པའི་ལུགས་འདིར་འགྱུར་བའི་ཕྱིར།

56 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ། —ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་རྨ་རྒྱལ་སྤོམ་རའི་རི་བོ་དུ་མ་ཡོད་པར་ཐལ། རྨ་རྒྱལ་སྦོམ་རའི་རི་བོ་མ་ཡིན་པ་ལས་ལོག་པ་དང་བྱས་པ་མ་ཡིན་པ་ལས་ལོག་པའི་རྨ་རྒྱལ་སྤོམ་རའི་རི་བོ་གཉིས་པོ་དེ་ཐ་དད་ཡིན་པའི་ཕྱིར་ན། ཁྱབ་པ་མ་ངེས། ཁོ་ན་རེ། སེམས་ཙམ་རྣམ་བདེན་པའི་ལུགས་ལ་རྨ་རྒྱལ་སྦོམ་རའི་རི་བོ་ཆོས་ཅན། དུ་མ་ཡོད་པར་ཐལ་ཟེར་ན།གསལ་བར་མ་ངེས་སོ།འདིར་དུ་མ་དང་རྟག་པའི་གཞི་མཐུན་གྲུབ་པ་གང་ཞིག་དུ་མ་དང་དངོས་པོའི་གཞི་མཐུན་ཡང་གྲུབ་ཅེས་ཕྱེ་རིགས་སོ། དེ་ཆོས་ཅན། དུ་མ་གྲུབ་པར་ཐལ་ཟེར་ན་ཤིན་ཏུ་འདོད་དོ།ཁོ་ན་རེ། སེམས་ཙམ་རྣམ་བདེན་པ་ཆོས་ཅན། ཁྱོད་ཀྱི་ལུགས་ལ་རྨ་རྒྱལ་སྤོམ་ར་དུ་མ་ཡོད་པར་ཐལ། ཁྱོད་ཀྱི་ལུགས་ལ་རྨ་རྒྱལ་སྤོམ་ར་ཡིན་པ་དུ་མ་ཡོད་པའི་ཕྱིར། དེར་ཐལ། ཁྱོད་ཀྱི་ལུགས་ལ་རྨ་རྒྱལ་སྤོམ་རི་ཡང་ཡིན་དུ་མའང་ཡིན་པ་ཡོད་པའི་ཕྱིར་ན། ཁྱབ་པ་མ་ངེས། རྩ་བར་འདོད་ན། དེ་ཆོས་ཅན། དེ་མ་ཡིན་ནར་ཐལ། ཁྱོད་ཀྱི་ལུགས་ལ་ཤཱཀྱ་ཐུབ་པའི་བལྟ་བྱར་གྱུར་པའི་དུས་མཉམ་པའི་རྨ་རྒྱལ་སྤོམ་ར་དུ་མ་མེད་པའི་ཕྱིར།ཁ་ཅིག་ན་རེ། སེམས་ཙམ་རྣམ་བདེན་པའི་ལུགས་ལ་ལྷའི་བལྟ་བྱར་གྱུར་པའི་སྔོན་པོ་དང་། ཀླུའི་བལྟ་བྱར་གྱུར་པའི་སྔོན་པོ་གཉིས་ཆོས་ཅན།ཁྱོད་སངས་རྒྱས་འཕགས་པའི་སྣང་བྱ་ཡིན་པར་ཐལ། ཁྱོད་སངས་རྒྱས་འཕགས་པའི་ངོར་སྣང་བའི་ཕྱིར་ཟེར་ན། ཁྱབ་པ་མ་ངེས། གནད་ཀྱི་དོན་ནི་སངས་རྒྱས་འཕགས་པའི་ངོར་སྣང་ཙམ་དང་། སངས་རྒྱས་འཕགས་པས་བལྟས་ཙམ་གྱིས་སངས་རྒྱས་འཕགས་པའི་བལྟ་བྱ་དང་། སངས་རྒྱས་འཕགས་པའི་སྣང་བྱ་རུ་མི་འཇོག་པར་སངས་རྒྱས་པའི་སྣང་བྱའི་དངོས་པོ་དང་སངས་རྒྱས་འཕགས་པའི་བལྟ་བྱའི་དངོས་པོ་གཉིས་ནི་ཁྱོད་ས་ངས་རྒྱས་

སེམས་ཙམ་པའི་རྣམ་བཞག་བསྟན་པ། 59འཕགས་པའི་སྣང་ངོར་སྣང་རྒྱུའི་དངོས་པོ་གང་ཞིག་ཁྱོད་སངས་རྒྱས་འཕགས་པ།་དང་རྫས་གཅིག་ཡིན་པ་ཞིག་ལ་འཇོས་པ་ནི་སེམས་ཙམ་རྣམ་བདེན་པའི་ཐུན་མོང་མ་ཡིན་པའི་རྣམ།་བཞག་གོསེམས་ཙམ་རྣམ་བདེན་པའི་ལུགས་་འདིར་སོ་སྐྱེའི་སྔོ་འཛིན་གྱི་མིག་ཤེས་དང་། དེ་འདྲའི་སྔོ་འཛིན་གྱི་མིག་ཤེས་ཀྱིས་མཐོང་བའི་སྔོན་པོ་གཉིས་པོ་དེ་ཤེས་པའི་མངོན་ཤེས་ལྡན་པའི་བྱང་འཕགས་ཀྱི་མཁྱེན་པ་དེས་དེ་འདྲའི་སྔོ་འཛིན་གྱི་མིག་ཤེས་དང་དེ་འདྲའི་སྔོན་པོ་གཉིས་རྟོགས་ཀྱང་དེ་འདྲ་སྔོན་འཛིན་གྱི་མིག་ཤེས་དང་དེ་འདྲའི་སྔོན་པོ་གཉིས་དེ་འདྲའི་མངོན་ཤེས་དེའི་བལྟ་བྱར་མ་ངེས་སོ། གང་ཟག་དེའི་ངོར་སྣང་ན་གང་ཟག་དེའི་སྣང་བྱ་ཡིན་མི་དགོས་པ་གོང་ལྟར་རོ། གཞན་ཡང་བློ་དེས་ཤེས་ན་ཤེས་བྱ་ཡིན་མི་དགོས་སོ། འདིའི་གནད་གཞན་ལས་གསལ་ལོ། །

60ལྔ་པ། ཐ་སྙད་དུ་དབུ་མ་པའི་ཆོས་ཚུལ་ལ་གནས་ཏེ་དབུ་མ་པའི་རྣམ་བཞགབསྟན་པ།ཐ་སྙད་དུ་དབུ་མ་པའི་ཆོས་ཚུལ་ལ་གནས་ཏེ་དབུ་མ་པའི་རྣམ་གཞག་བསྟན་པ་ལ་གཉིས་ཏེ། དབུ་མ་རང་རྒྱུད་པའི་ཆོས་ཚུལ་ལ་གནས་ཏེ་དབུ་མ་རང་རྒྱུད་པའི་ལུགས་བསྟན་པ། ཐ་སྙད་དུ་དབུ་མ་ཐལ་འགྱུར་པའི་ཆོས་ཚུལ་ལ་གནས་ཏེ་ཐ་སྙད་དུ་དབུ་མ་ཐལ་འགྱུར་པའི་ལུགས་བསྟན་པའོ།དང་པོ། དབུ་མ་རང་རྒྱུད་པའི་ཆོས་ཚུལ་ལ་གནས་ཏེ་དབུ་མ་རང་རྒྱུད་པའི་ལུགས་བསྟན་པ།བའོ། དང་པོ་ལ་གཉིས་ཏེ། རང་ལུགས་བཞག་པ་དང་། ལོག་རྟོག་བསལ་དང་པོ། རང་ལུགས་བཞགཔ།དང་པོ་ལ་བཞི་སྟེ། རང་རྒྱུད་པའི་མཚན་ཉིད་བསྟན་པ། དབུ་མ་རང་རྒྱུད་པའི་དབྱེ་བ་བསྟན་པ། དབུ་མ་རང་རྒྱུད་པའི་སྒྲ་བཤད་བསྟན་པ།དབུ་མ་རང་རྒྱུད་པའི་ལུགས་རྒྱས་པར་བཤད་པའོ།

དབུ་མ་པའི་རྣམ་བཞག་བསྟན་པ། 61༡་ རང་རྒྱུདཔའི་མཚནཉད་བསཔ།དང་པོ་ནི། གཙོ་བོར་བདེན་གཉིས་གང་རུང་གི་ཁྱད་པ་ར་ཚིག་ཟིན་དུ་མ་་སྦྱར་བའི་སྒོ་ནས་ཀྱང་ཚུལ་གསུམ་ཚད་མས་གྲུབ་པར་སྨྲ་བའི་རིགས་་སུ་གནས་ཤིང་ཐལ་འགྱུར་པ་དང་རང་རྒྱུད་པ་གཉིས་གང་རུང་དུ་གྱུར་པའི་ཐེག་ཆེན་པ་རང་རྒྱུད་པའི་མཚན་ཉིད་དོ། འདི་ལ་དགོངས་ཏེ། གངས་ཅན་མཁས་པའི་ཁྱུ་མཆོག་པདྨ་དཀར་པོའི་ཞལ་ནས། ཚུལ་གསུམ་ཚད་མས་གྲུབ་པ་ལས་བྱུང་བའི་སྤྲོས་པ་གཅོད་བྱེད་ཀྱིས་རིགས་པ་ལ་བརྟེན་ནས་གཞན་གྱི་ཁས་ལེན་འགེགས་པ་ནི་རང་རྒྱུད་པ་ཡིན་ལ། ཞེས་དང་། ལེགས་ལྡན་འབྱེད་ཀྱིས།དོན་དམ་པར་ནང་གི་སྐྱེ་མཆེད་རྣམས་བདག་ལས་སྐྱེ་བ་མེད་པར་ངེས་ཏེ།ཡོད་པའི་ཕྱིར། དཔེར་ན་ཤེས་པ་ཡོད་པ་ཉིད་བཞིན། ཞེས་གསུངས་སོ།༢་རང་རྒྱུདཔའིདབྱེབབསྙདཔ།གཉིས་པ་ནི། རང་རྒྱུད་པ་ལ་དབྱེ་ན་གཉིས་ཏེ། མདོ་སྡེ་སྤྱོད་པའི་དབུ་མ་རང་རྒྱུད་པ་དང་། རྣལ་འབྱོར་སྤྱོད་པའི་དབུ་མ་རང་རྒྱུད་པ་དང་གཉིས་སོ། ཐ་སྙད་ཀྱི་རྣམ་བཞག་ཕལ་ཆེར་རྟོག་གེ་སྨྲ་བའི་མདོ་སྡེ་པ་དང་སྒོ་བསྟུན་ནས་སྨྲ་བའི་རིགས་སུ་གནས་པའི་རང་རྒྱུད་པ་མདོ་སྡེ་སྤྱོད་པའི་རང་རྒྱུད་པའི་མཚན་ཉིད། ཐ་སྙད་ཀྱི་རྣམ་བཞག་ཕལ་ཆེར་སེམས་ཙམ་པ་དང་སྒོ་བསྟུན་ནས་སྨྲ་བའི་རིགས་སུ་གནས་པའི་རང་རྒྱུད་པ་རྣལ་འབྱོར་སྤྱོད་པའི་རང་རྒྱུད་པའི་མཚན་ཉིད་དོ།འདི་ལ་དགོངས་ཏེ། ཁ་ཆེའི་མཁས་པ་ལ་འི་རིམ་ལྔའི་འགྲེལ་པ་ལས།རྒྱུ་དང་རྐྱེན་ལས་འབྱུང་བའི་ཕྱིར་དོན་ལོགས་སུ་འགྲུབ་པ་དང་། རྣམ་པ་མེད་པའི་རྣམ་པར་ཤེས་པ་ལོགས་སུ་འགྲུབ་པ་སྟེ། དེ་གཉིས་ཀ་ཡང་རང་བཞིན་

62 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མེད་པའོ། ཞེས་མདོ་སྡེའི་དབུ་མ་རྣམས་ཀྱིས་དེ་ཁོ་ན་ཉིད་གཟུང་བ་ཡིན་ནོ།ཞེས་དང་། ཡང་དེ་ལས། ཕྱི་ཡི་དངོས་པོ་ནི་ཡེ་ཤེས་ཀྱི་རྣམ་པ་ཁོ་ན་ཡིན་ཏེ།དེ་ཡང་རང་བཞིན་མེད་པའོ། ཞེས་རྣལ་འབྱོར་སྤྱོད་པའི་དབུ་མ་པ་རྣམས་ཀྱིས་དེ་ཁོ་ཉིད་གཟུང་བ་ཡིན་ནོ། ཞེས་དང་། གངས་ཅན་མཁས་པའི་གཙུག་རྒྱན་འབྲུག་མི་ཕམ་པདྨ་དཀར་པོའི་ཞལ་སྔ་ནས། དོན་དམ་པ་ལ་གཞུག་པའི་ཕྱིར་ཐ་སྙད་ཀྱི་བདེན་པ་བསྟན་ལ་དེ་ཡང་དབུ་མ་པ་རྣམས་ཀྱི་ནང་དུ་ཅུང་མི་མཐུན་ཏེ། འཇིག་རྟེན་གྲགས་པ་དང་། འགའ་ཞིག་མདོ་སྡེ་པ་དང་། ལ་ལ་རྣལ་འབྱོར་སྤྱོད་པ་བཞིན་ཁས་ལེན། ཞེས་གསུངས་སོ།༣་རང་རྒྱུད་པའིསྒྲསྒོ་ད་ཅནཔ།གསུམ་པ་ནི། སློབ་དཔོན་ཆེན་པོ་ལེགས་ལྡན་འབྱེད་ཆོས་ཅན། ཁྱོད་ལ་དབུ་མ་པ་ཞེས་བརྗོད་པའི་རྒྱུ་མཚན་འཇོག་རྒྱུ་ཡོད་དེ། ཁྱོད་ལ་ཡོད་མཐའ་དང་། མེད་མཐའ་དང་། འགལ་འདུའི་མཐའ་དང་། བཞི་པའི་མཐའ་དང་བཅས་ཏེ་དེ་འདྲའི་མཐའ་གང་དུའང་མ་ལྷུང་པའི་གནས་ལུགས་ཟབ་མོ་ཁས་ལེན་པའི་རིགས་སུ་གནས་པའི་ཐེག་ཆེན་གྱི་དབུ་མ་པ་ཞེས་པའི་སྒྲ་འཇུག་པའི་ཕྱིར་རོ། འདི་ལ་དགོངས་ཏེ། ཇི་སྐད་དུ། ཡོད་པ་མ་ཡིན་མེད་པའང་མིན། ། གཉིས་ཀྱང་མ་ཡིན་གཉིས་མེད་མིན། ། མཐའ་བཞི་དག་དང་བྲལ་བ་ལ། །དབུ་མ་པ་ཞེས་རབ་ཏུ་བརྗོད། ཅེས་གསུངས་སོ། མདོ་སྡེསྤྱོད་པའི་དབུ་མ་པ་ཆོས་ཅན། ཁྱོད་ལ་རང་རྒྱུད་པ་ཞེས་བརྗོད་པའི་རྒྱུ་མཚན་འཇོག་རྒྱུ་ཡོད་དེ། ཁྱོད་ལ་གཙོ་བོར་བདེན་གཉིས་གང་རུང་གི་ཁྱད་པར་ཚིག་ཟིན་དུ་མ་སྦྱར་བའི་སྒོ་ནས་ཀྱང་རང་ལུགས་ཀྱི་ཚུལ་གསུམ་གྲུབ་པར་སྨྲ་བའི་རིགས་གནས་ཀྱི་ཆ་ནས་རང་རྒྱུད་པ་ཞེས་པའི་སྒྲ་འཇུག་པའི་ཕྱིར་རོ།འདི་ལ་དགོངས་ཏེ། སློབ་དཔོན་ཆེན་པོ་ལེགས་ལྡན་འབྱེད་ཀྱིས། དམ་

བ དབུམཔའིརྣམ་བཞག་བསྟན་པ། 63བཅས་པ་ཙམ་གྱིས་བསམ་་པའི་ཚིག་གི་དོན་མི་འགྲུབ་པས། འདིར་ཕྱོགས་ཀྱི་ཆོས་ནི་ཡོད་པ་ཉིད་ཡིན་པར་གཟུང་སྟེ། འདི་ལྟར་བདག་ལས་ཞེས་བྱ་བ་ནི་བདག་ཉིད་ཡོད་པ་ལ་སྙད་གདགས་་པའི་ཕྱིར་རོ། ཞེས་གསུངས་སོ།༤ སྟེ་མ་རང་རྒྱུདཔའི་ལུས་རྒྱསཔརངགད་པ།བཞི་པ་ལ་བཞི་སྟེ། བདེན་པ་གཉིས་སུ་དབྱེ་བ། ཡུལ་དང་ཡུལ་ཅན་གརྡོས་སུ་དབྱེ་བ། སྒྲིབ་གཉིས་ངོས་བཟུང་བ། རྣམ་བཞག་གཞན་བསྟན་པ ། དང་པོ་ནི། སྣང་ཚུལ་ཙམ་ལ་བདེན་པར་ཞེན་པ་པོ་གང་རུང་གིས་ཁྱོད་ལ་བདེན་པར་ཞེན་ཚེ་དེ་འདྲའི་བདེན་པར་ཞིན་པ་པོས་ཡང་དག་པའི་གནས་ལུགས་ཟབ་མོའི་དབྱིངས་མཐོང་བ་ལ་ཁྱོད་སྒྲིབ་བྱེད་ཀྱི་ཚུལ་དུ་སོང་བའི་རིགས་གནས་གང་ཞིག་འཕྲལ་གྱི་འཁྲུལ་རྒྱུས་མ་བསླད་པའི་བློ་ངོར་གྲུབ་པའི་ཆོས་ཀུན་རྫོབ་ཀྱི་བདེན་པའི་མཚན་ཉིད་དོ། ཟུར་དང་པོ་ལ་དགོངས་ཏེ། དབུ་མ་བདེན་གཉིས་ལས། གང་ཞིག་གིས་སམ་གང་ཞིག་ལ། །ཡང་དག་སྒྲིབ་བྱེད་ཀུན་རྫོབ་འདོད། །ཅེས་གསུངས་སོ། ཟུར་ཕྱི་མ་དེ་ལ་དགོངས་ཏེ་ཟླ་གྲགས་ཀྱིས། གནོད་པ་མེད་པའི་དབང་པོ་དྲུག་རྣམས་ཀྱིས། ། གཟུང་བ་གང་ཞིག་འཇིག་རྟེན་གྱིས་རྟོགས་ཏེ། ། འཇིག་རྟེན་ཉིད་ལས་བདེན་ཡིན་ལྷག་མ་ནི། །ཞེས་གསུངས་པ་ལྟར་འདིར་ཡང་འཐད་དོ། ཡོད་པ་ཡང་མ་ཡིན་མེད་པ་ཡང་མ་ཡིན་ཡོད་མེད་གཉིས་ཀ་ཡང་མ་ཡིན་ཡོད་མེད་གཉིས་མིན་དུ་ཡང་ཡོད་པ་མ་ཡིན་པ་གང་ཞིག ཤེས་བྱ་ལས་འདས་པའི་མཐར་ཐུག་གི་དབྱིངས་དོན་དམ་གྱི་བདེན་པའི་མཚན་ཉིད་དོ། ཟུར་དང་ངོ་་དེ་ལ་དགོངས་ཏེ་ཡབ་རྗེ་བྲམ་ཟེ་ཆེན་པོ་ས་ར་ཧས། ཡོད་དང་མེད་དང་ཡོད་མིན་མེད་མིན་དང་། ། དེ་ལས་གཞན་དུའང་མཚོན་པའི་ཡུལ་ལས་འདས། ཞེས་དང་།

— 64 གྲུབམཐའི་བསྟན་བཅོས་མི་ཤིག་རྡོ་རྗེའི་གོ་ཆ།སློབ་དཔོན་ཀླུ་སྒྲུབ་ཀྱིས། ཡོད་ཅེས་བྱ་བ་རྟག་པར་འཛིན། ། མེད་ཅེས་བྱ་བ་ཆད་པར་ལྟ། ། དེ་ཕྱིར་ཡོད་དང་མེད་པ་ལ། ། མཁས་པས་གནས་་པར་མི་བྱའོ། ཞེས་དང་། ཨཱརྱ་དེ་བས། ཡོད་མིན་མེད་མིན་ཡོད་མེད་མིན། །གཉིས་གའི་བདག་ཉིད་ཀྱང་མིན་པས། ། མཐའ་བཞི་ལས་གྲོལ་དབུ་མ་པ། ། མཁས་པ་རྣམས་ཀྱི་དེ་ཁོ་ནའོ། ། ཞེས་དང་། ཟླ་གྲགས་ཀྱིས། །ཡོད་ཅེས་བྱ་བ་རྟག་པར་འཛིན། ། མེད་ཅེས་་བྱ་བ་ཆད་པར་ལྟ་བར་ཐལ་བར་འགྱུར་རོ། ཞེས་དང་། མི་ཕམ་པདྨ་དཀར་པོའི་ཞལ་སྔ་ནས། ཡོད་པ་མ་ཡིན་ན་མེད་པ་ཡིན་པར་འགྲོ་བ་ལྟ་བུ་ནི་མ་ཡིན་ཏེ། དེ་ལྟ་ན་ཡོད་མིན་མེད་མིན་ཡོད་མེད་མིན། ། གཉིས་གའི་བདག་ཉིད་མིན་པའང་མིན། ཞེས་པ་དང་འགལ་བར་འགྱུར་རོ། ཞེས་གསུ་ངས་སོ། ཟུར་ཕྱི་མ་དེ་ལ་དགོངས་ཏེ།སསྦྱཊ་ལས། དོན་དམ་སེམས་ཀྱི་སྤྱོད་ཡུལ་མིན། ། ཞེས་དང་། ཟླ་གྲགས་ཀྱིས། དོན་དམ་པའི་བདེན་པ་བསྟན་པར་འདོད་པས་དེ་ནི་བརྗོད་དུ་མེད་པའི་ཕྱིར་དང་། ཤེས་པའི་ཡུལ་མ་ཡིན་པ་ཉིད་ཀྱི་ཕྱིར། ཞེས་དང་། ཞི་བ་ལྷས། དོན་དམ་བློ་ཡི་སྤྱོད་ཡུལ་མིན། ཞེས་གསུངས་སོ། ཀུན་རྫོབ་ལ་སྒྲ་ས་བརྗོད་རུང་ཙམ་དུ་དབྱེ་ན་གཉིས་ཏེ། ཡང་དག་པའི་ཀུན་རྫོབ་དང་ལོག་པའི་ཀུན་རྫོབ་གཉིས་སོ། དང་པོའི་མཚན་གཞི་ནི་བུམ་པ་ལྟ་བུ་དང་།གཉིས་པའི་མ།ཚན་གཞི་ནི་དུང་དཀར་གྱི་ཁ་དོག་སེར་པོ་ཡིན་པ་ལྟ་བུའོ། གོང་གི་ཀུན་རྫོབ་ལ་སྒྲས་བརྗོད་རུང་ཙམ་དུ་དབྱེ་ན་ཞེས་ང།་ནི་ཆོས་ཅན། ཁྱོད་སྨོས་དགོས་པའི་རྒྱུ་མཚན་འཇོག་རྒྱུ་ཡོད་དེ། ཁྱོད་ནི་ལོག་པའི་ཀུན་རྫོབ་དེ་ཀུན་རྫོབ་མ་ཡིན་པར་གོ་བའི་ཆེད་དུ་ཡིན་པའི་ཕྱིར་རོ།འདི་ལ་དགོངས་ཏེ་དབུ་མ་བདེན་གཉིས་ལས། སྣང་དུ་འདྲ་ཡང་དོན་བྱེད་དག ། ནུས་པའི་ཕྱིར་དང་མི་ནུས་ཕྱིར། ། ཡང་དག་ཡང་དག་མ་་ཡིན་པས། ། ཀུན་རྫོབ་ཀྱི་ནི་དབྱེ་བ་བྱས། ། ཞེས་གསུངས་སོ། དོན་དམ་ཉིད་

— དབུམཔའིརྣམབའགབསྟནཔ། —65 0སྒྲ་ས་་བརྗོད་རུང་གི་སྒོ་ནས་དབྱེ་ན་སཉིས་ཏེ། རྣམ་གྲངས་མ་་ཡིན་པའི་དོན་དམ་དང་་ དོན་དམ་རྣམ་གྲངས་པའོ།དང་པོའི་མ།ཚན་གཞི་ནི། སེམས་་ཀྱི་སྟེང་གི་རྣམ་ཀུན་མཆོག་ལྡན་ཀྱི་སྟོང་ཉིད་ལྟ་བུའོ། གཉིས་པའི་མཚན་གཞི་ནི། བདེན་གྲུབ་བཀག་ཙམ་གྱི་སྟོང་ཉིད་མེད་དགག་ལྟ་བུའོ། གནད་འདི་ལ་དགོངས་ཏེ་མཁན་ཆེན་ཞི་བ་མ།ཆོས་། དེ་ཕྱིར་དེ་བཞིན་གཤེགས་རྣམས་་ཀྱིས། ། ཆོས་རྣམས་ཐམ།ས་ཅད་མ།་སྐྱེས་གསུངས། ། དམ་པའི་དོན་དང་མ།ཐུན་པའི་ཕྱིར། ། འདི་ནི་དམ་པའི་དོན་ཞེས་བྱ། ། ཞེས་གསུངས་སོ།གཉིས་པ་ནི། བློས་རིག་པར་བྱ་བའི་ཆོས་་ཡུལ་གྱི་མཚན་ཉིད་དོ།ཤེས་བྱ་དང་། ཡུལ་དང་། གཞི་གྲུབ་དང་། གཞལ་བྱ་རྣམས་རྣམ་གྲངས་སོ་། རང་གི་འཇུག་ཡུལ་གང་རུང་དང་ལྡན་པའི་རིགས་སུ་གནས་པ་ཡུ་ལ་ཅན་གྱི་མཚན་ཉིད་དོ། དེ་ལ་དབྱེ་ན། རྗོད་བྱེད་ཀྱི་སྒྲ་དང་བློ་དང་། དོན་དམ་པའི་ཚད་མ་བཅས་གསུམ་མོ། རྗོད་བྱེད་ཀྱི་སྒྲ་དེ་ཡུལ་དང་ཡུལ་ཅན་གཉིས་་སུ་ཕྱེ་བའི་ཡུལ་ཅན་མ་ཡིན་ནོ། དོན་དམ་པའི་ཚད་མ་དེ་དབུ་མ་པའི་ལུགས་ལ་བློ་མ་་ཡིན་ནོ། རྒྱས་པ་ཁོ་བོས་བརྩམས་པའི་རིགས་ལམ་གནམ་ལྕགས་ཐོག་མདའ་སོགས་ཀྱི་ནང་ནས་གསལ་ལོ།གསུམ་པ་ནི། སྒྲིབ་པ་ལ་སྒྲས་བརྗོད་རིགས་ཙམ་གྱི་སྒོ་ནས་དབྱེ་ན་གཉིས་་ཏེ། ཉོན་སྒྲིབ་དང་། ཤེས་སྒྲིབ་བོ། འདི་ལ་དགོངས་ཏེ་རྟོག་གེ་འབར་བ་ལས་། སྒྲིབ་པ་ཡང་གཉིས་ཏེ། ཉོན་མོངས་པའི་སྒྲིབ་པ་དང་།ཤེས་བྱའི་སྒྲིབ་པ་ཞེས་བྱའོ། ཞེས་གསུངས་སོ། སྒྲིབ་གཉིས་གང་རུང་གང་ཞིག ཁྱོད་ཡོངས་སུ་མ།་སྤངས་བར་དུ་ཁྱོད་རྒྱུད་ལྡན་གྱིས་ཐར་པ་ཐོབ་པ་ལ་ཁྱོད་ཀྱིས་སྒྲིབ་ཅིང་ཁྱོད་སྒྲིབ་པ་གཉིས་་ཀྱི་ནང་ནས་སྤང་སླའི་ཆ་ནས་བའག་པའི་སྒྲིབ་པའི་རིགས་སུ་གནས་པ་ཉོན་སྒྲིབ་ཀྱི་མཚན་ཉིད་དང་། སྒྲིབ་གཉིས་གང་

66 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།རུང་གང་ཞིག ཁྱོད་ཡོངས་སུ་མ།་སྤངས་བར་དུ་ཁྱོད་རྒྱུད་ལྡན་གྱིས་ཐམས་ཅད་མཁྱེན་པ་ཐོབ་པ་ལ་ཁྱོད་ཀྱིས་་སྒྲིབ་ཅིང་། ཁྱོད་སྒྲིབ་པ་གཉིས་ཀྱི་ནང་ནས་སྤྲང་།རྐའི་ཆ་ནས་བཞག་པའི་སྒྲིབ་པའི་རིགས་སུ་གནས་པ་ཤེས་སྒྲིབ་ཀྱི་མཚན་ད་ ཁྱོ། ད་ཀྱི་རིགས་གནས་ཡིན་ན་ཁྱོད་མ་ཡིན་མི་དགོས་ཏེ། བདག་མེད་ཀྱི་རིགས་གནས་ཡིན་ན་བདག་མེད་ཡིན་དགོས་པའི་ཕྱིར། ཁྱོད་ཀྱི་རིགས་གནས་ཡིན་ན་ཁྱོད་ཡིན་མི་དགོས་ཏེ། རྟའི་རིགས་གནས་ཡིན་ན་རྟ་ཡིན་མི་དགོས་པའི་ཕྱིར། དེས་མཚོན་ཁྱོད་ཀྱི་རིགས་གནས་ཡིན་ན་ཁྱོད་ཡིན་དགོས་པའི་ཕྱོགས་ཞིག་དང་། ཁྱོད་ཀྱི་རིགས་གནས་ཡིན་ན་ཁྱོད་ཡིན་མི་དགོས་པའི་ཕྱོགས་ཞིག་དང་བཅས་གཉིས་འཇོག་རྒྱུ་ཡོད་དོ། ཉོན་སྒྲིབ་ལ་སྒྲས་བརྗོད་རུང་ཙམ་དུ་།བྱེ་ན་གཉིས་ཏེ། འཆིང་བྱེད་ཀྱི་ཉོན་སྒྲིབ་དང་། ཉོན་སྒྲིབ་ཀྱི་བག་ཆ།རྡོ་་ལ་།དགོངས་ཏེ་རྟོག་གེ་འབར་བ་ལས། ཉོན་མོངས་པའི་སྒྲིབ་པ་ཡང་རྣམ་པ་གཉིས་ཏེ། འཆིང་བར་བྱེད་པ་དང་། བག་ཆགས་ཀྱི་ངོ་བོའོ།ཞེས་གསུངས་སོ།དང་པོའི་མཚན་གཞི་ནི་སེར་སྣ་ལྟ་བུའོ། འདི་ལ་དགོངས་ཏེ་བྱམས་མགོན་གྱིས། སེར་སྣ་ལ་སོགས་རྣམ་རྟོག་གང་། ། དེ་ནི་ཉོན་མོངས་སྒྲིབ་པར་འདོད། ། ཅེས་གསུངས་སོ། གཉིས་པའི་མཚན་གཞི་ནི། ཉོན་མོངས་ཅན་མ་ཡིན་པའི་མ་རིག་པ་ལྟ་བུའོ། ཤེས་བྱའི་སྒྲིབ་པ་ལ་དབྱེ་ན་གཉིས་ཏེ། ཤེས་སྒྲིབ་རགས་པ་དང་། ཤེས་སྒྲིབ་ཕྲ་མོའོ། དང་པོའི་མཚན་གཞི་ནི། འཁོར་གསུམ་དུ་རྣམ་པར་རྟོག་པའི་ཆོས་ཀྱི་བདག་འཛིན་རགས་པ་ལྟ་བུའོ། འདི་ལ་དགོངས་ཏེ། བྱམས་མགོན་གྱིས། འཁོར་གསུམ་རྣམ་པར་རྟོག་པ་གང་། ། དེ་ནི་ཤེས་བྱའི་སྒྲིབ་པར་འདོད། ཅེས་

དབུ་མ་པའི་རྣམ་བཞག་བསྟན་པ། 67གསུངས་སོ།གཉིས་པའི་མཚན་གཞི་ནི་རྣམ་རྟོག་རྣམ་རྟོག་ཙམ་དུ་འཛིན་པའི་འཛིན་པ་ལྟ་བུའོ། འདི་ལ་དགོངས་ཏེ། སངས་རྒྱས་པདྨ་དཀར་པོས། སྤྱིར་རྣམ་རྟོག་ལ་རྣམ་རྟོག་གོ་ཞེས་ལྟ་བ་ནི་ཆོས་ཀྱི་བདག་འཛིན་ཡིན་ལ་ཞེས་གསུངས་སོ།ཉན་རང་དགྲ་བཅོམ་པས་ཉོན་སྒྲིབ་ཡོངས་སུ་སྤངས་ཟིན་ཀྱང་ཉན་རང་དགྲ་བཅོམ་པས་ཉོན་སྒྲིབ་ཀྱི་བག་ཆགས་ཡོངས་སུ་སྤངས་མ་ཟིན་ཏེ། རྟོག་གེ་འབར་བ་ལས། དེ་ལ་ཉན་ཐོས་དང་རང་སངས་རྒྱས་དག་གིས་ནི། ཉོན་མོངས་པའི་་འཆིང་བ་ཙམ་སྤངས་ཀྱི་ཉོན་མོངས་པའི་བག་ཆགས་ཀྱང་མིན་ལ།ཞེས་གསུངས་པའི་ཕྱིར།ས་བརྒྱད་པའི་རྣམ་གྲོལ་ལམ་པ་བས་ཉོན་སྒྲིབ་ཡོངས་སུ་སྤངས་ཟིན་ཀྱང་ས་བརྒྱད་པའི་རྣམ་གྲོལ་ལམ་པ་བས་ཉོན་སྒྲིབ་ཀྱི་བག་ཆགས་ཡོངས་སུ་སྤངས་མ་ཟིན་ཏོ། ཟུར་དང་པོ་གྲུབ་སྟེ། རྟོག་གེ་འབར་བ་ལས། བསྐལ་པ་གྲངས་མེད་པ་གཉིས་པས་ཡོངས་སུ་རྫོགས་པའི་ས་བརྒྱད་པ་ལ་ནི། ཞེས་པ་ནས།སྐྱེ་བ་མེད་པའི་ཆོས་ལ་བཟོད་པ་དེའི་ཉོན་མོངས་པའི་སྒྲིབ་པ་སྤངས་པ་ནི་དགྲ་བཅོམ་པ་དང་འདྲ་བས་བསིལ་བར་གྱུར་ཅིང་། ཞེས་གསུངས་པའི་ཕྱིར།ཟུར་ཕྱི་མ་གྲུབ་སྟེ། དཔལ་ལྡན་ཟླ་བའི་འཇུག་འགྲེལ་ལས། མ་རིག་པ་དང་འདོད་ཆགས་ལ་སོགས་པའི་བག་ཆགས་དེ་ཡང་རྣམ།་པ་ཐམས་ཅད་མཁྱེན་པ་དང་སངས་རྒྱས་ཁོ་ན་ལ་ལྡོག་པར་འགྱུར་གྱི་གཞན་དག་ལ་ནི་མ་ཡིན་ནོ།ཞེས་གསུངས་པ་ལྟར་འདིར་ཡང་འཐད་པའི་ཕྱིར། ཉོན་མོངས་པའི་བག་ཆགས་དེ་ནི་ཤེས་སྒྲིབ་ཡིན་ཏེ། ཀུན་མཁྱེན་པདྨ་དཀར་པོས། ཤེས་བྱ་ལ་ཉོན་མོངས་པའི་བག་ཆགས་མ་སྤངས་པ་སྟེ་ཤེས་སྒྲིབ་མ་སྤང་བ། ཞེས་དང་།གརྨ་པ་མི་བསྐྱོད་རྡོ་རྗེས་ཀྱང་། ཉོན་མོངས་པའི་བག་ཆགས་ཤེས་་སྒྲིབ་ཡིན་པར་སློབ་དཔོན་ཟླ་གྲགས་ཀྱིས་འདིར་གསལ་བར་བའད་སྣང་བས་བོད་གང་

66 གྲུབ་རྨེ་ཐའི་བསྟན་བཅོས་མི་ཤིག་རྡོ་རྗེའི་གོ་ཆ།དས་ཐལ་འགྱུར་བས་ཉོན་སྒྲིབ་ཀྱི་བག་ཆགས་ཤེས་སྒྲིབ་ཏུ་མི་འཇོག་ཅེས་འབད་པ་ནི་རྩ་འགྲེལ་་འདི་ཚར་གཅིག་བཀླག་པའི་ངལ་བ་ཡང་མ་བྱས་པར་ཟད་དོ།ཞེས་གསུངས་པའི་ཕྱིར།ཉོན་མོངས་པའི་བག་ཆགས་ཤེས་སྒྲིབ་ཏུ་འདོད་པ་ནི་ཐ་སྙད་དུ་ཐལ་འགྱུར་པའི་ལུགས་ཁོ་ནར་མ་ངེས་པར་རང་རྒྱུད་པའི་ལུགས་ལ་ཡང་ཉོན་མོངས་པའི་བག་ཆགས་དེ་ཤེས་སྒྲིབ་ཏུ་འདོད་དེ། རང་རྒྱུད་པའི་ལུགས་ལ་ཉན་རང་དགྲ་བཅོམ་པས་ཉོན་སྒྲིབ་ཡོངས་སུ་སྤངས་ཞིང་ཉོན་སྒྲིབ་ཀྱི་བག་ཆགས་ཉོན་སྒྲིབ་ཀྱི་བག་ཆགས་གང་ཞིག རང་རྒྱུད་པའི་ལུགས་ལའང་ཉན་རང་དགྲ་བཅོམ་པས་ཉོན་སྒྲིབ་ཀྱི་བག་ཆགས་ཡོངས་སུ་མ་སྤངས་པའི་ཕྱིར། རྟགས་དང་པོ་གྲུབ་སྟེ། རྟོག་གེ་འབར་བ་ལས། ཉོན་མོངས་པའི་སྒྲིབ་པ་སྤངས་པ་ནི་དགྲ་བཅོམ་པ་དང་འདྲ་བས་བསིལ་བར་གྱུར་ཅིང་ཞེས་བྱང་འཕགས་ས་བརྒྱད་པ་རྣམ་གྲོལ་ལམ་པ་བ་དེ་ཉོན་སྒྲིབ་སྤངས་ཚུལ་གྱི་ཆ་ནས་ཉན་རང་དགྲ་བཅོམ་པ་དང་འདྲ་བར་གསུངས་པའི་ཕྱིར། རྟགས་ཕྱི་མ་གྲུབ་སྟེ། རྟོག་གེ་འབར་བ་ལས། ཉོན་མོངས་པའི་བག་ཆགས་ཀྱང་མིན་ལ། ། ཞེས་གསུངས་པའི་ཕྱིར། རྩ་ཁྱབ་ངེས་ཏེ། ཉོན་མོངས་པའི་བག་ཆགས་དེ་ཉོན་སྒྲིབ་དང་ཤེས་སྒྲིབ་གང་རུང་གང་ཞིག ཉོན་མོངས་ཀྱི་བག་ཆགས་དེ་ཉོན་སྒྲིབ་ཡིན་ན་ཉན་ཐོས་དགྲ་བཅོམ་པས་ཉོན་མོངས་སྤངས་ཀྱང་ཉོན་མོངས་ཀྱི་བག་ཆགས་མ་སྤངས་ཟེར་བ་མི་འཐད་པར་ཐལ་བའི་ཕྱིར། ཉོན་སྒྲིབ་ཀྱི་བག་ཆགས་དེ་ཤེས་སྒྲིབ་ཡིན་ཀྱང་ཤེས་སྒྲིབ་ཡིན་ན་ཉོན་སྒྲིབ་ཀྱི་བག་ཆགས་ཡིན་མི་དགོས་ཏེ།ཉོན་སྒྲིབ་ཀྱི་བག་ཆགས་་ཉོན་སྒྲིབ་ཀྱི་བག་ཆགས་ཡིན་ཀྱང་བདེན་འཛིན་དུ་གྱུར་པའི་ཤེས་སྒྲིབ་དེ་ཉོན་སྒྲིབ་ཀྱི་བག་ཆགས་མ་ཡིན་པའི་ཕྱིར། རྟགས་སླ། ས་བཅུའི་བར་ཆད་མེད་ལམ་ལ་གནས་་པའི་བྱང་འཕགས་རྣམས་ཀྱིས་རང་རང་གི་ངོ་སྐལ་གྱི་ཤེས་སྒྲིབ་རེ་རེ་སྤང་བ་ལ་བརྩོན་ཏེ། བྱམས་མགོན་གྱིས། ཆོས་ཀྱི་

དབུ་མ་་པའི་རྣམ་བཞག་བསྟན་པ། 69དབྱིངས་་ལ་མ་རིག་པ། ། ཉོན་མོ་ངས་ཅན་མིན་སྒྲིབ་པ་བཅུ། ། ས་བཅུའི་མི་མ།ཐུན་ཕྱོགས་རྣམས་ཀྱི། ། གཉེན་པོ་དག་ནི་ས་ཡིན་ནོ། ། ཞེས་དང་།མཉམ་མེད་དྭགས་ངོ་་ཟླ་འོད་གཞོན་ནུའི་ཞལ་སྔ་ནས། ས་རབ་ཏུ་དགའ་བ་འདི་ལ་ཞེས་པ་ནས། སྤངས་པའི་ཁྱད་པར་ནི། ས་་དེ་ལ་ཉོན་མོངས་པའི་སྒྲིབ་པའི་དབང་དུ་བྱས་ན། མཐོང་སྤངས་ཀྱི་ཉོན་མོངས་པ་བརྒྱད་ཅུ་རྩ་གཉིས་ཡོད་པ་ལས་མ་ལུས་པར་སྤངས་པ་ཡིན་ནོ། ཤེས་བྱའི་སྒྲིབ་པའི་དབང་དུ་ན་རྣམ་པ་གསུམ་ཡོད་པ་ལས། ཐོགས་ཤུན་ལ་ཡོད་པ་ལྟ་བུ་རྣམས་སྤངས་་པ་ཡིན་ནོ། ཞེས་གསུངས་པའི་ཕྱིར། དེས་ན་ས་བཅུའི་བར་ཆད་མེད་ལམ་རང་རང་གི་སྤང་བྱར་གྱུར་པའི་ཤེས་སྒྲིབ་རེ་རེ་འཇོག་ཤེས་དགོས་སོ།ཉན་ཐོས་ཀྱི་དགྲ་བཅོམ་པའི་གོ་འཕང་ཐོབ་པ་སྔོན་དུ་སོང་བའི་བྱང་སེམས་མཐོང་ལམ་བར་ཆད་མེད་ལམ་པ་དེས། དོན་དམ་པར་ཅི་མེད་ཅུང་མེད་ཐ་སྙད་དུ་འཛིན་པའི་མཐར་འཛིན་དུ་གྱུར་པའི་ཤེས་སྒྲིབ་དེ་དང་། དོན་དམ་པ་ལ་ཡོད་མེད་གཉིས་ཀ་མ་ཡིན་རྭ་་ཡིན་པར་ཐ་སྙད་དུ་འཛིན་པའི་མཐར་འཛིན་དུ་གྱུར་པའི་ཤེས་སྒྲིབ་བཅས་ཀུན་རྫོབ་ཏུ་སྤང་བར་བྱེད་དོ། འདི་ལ་དགོངས་ཏེ་ཞི་བས་ལྷས། ཅི་ཡང་མེད་ཅེས་གོམས་པས་ནི། ། དེ་ཡང་ཕྱིས་ནས་སྤོང་བར་འགྱུར། ཞེས་དང་། གང་ཚེ་དངོས་དང་དངོས་མེད་དག །བློ་ཡི་མདུན་ན་མི་གནས་པ། ། དེ་ཚེ་རྣམ་པ་གཞན་མེད་པས། དམིགས་པ་མེད་པར་རབ་ཏུ་ཞི། ། ཞེས་གསུངས།ཁ་ཅིག་གིས། ཉན་ཐོས་ཀྱི་དགྲ་བཅོམ་པའི་གོ་འཕང་ཐོབ་པ་སྔོན་དུ་སོང་བའི་བྱང་སེམས་མཐོང་ལམ་བར་ཆད་མེད་ལམ་པའི་ཡེ་ཤེས་དེ་རང་གི་ངོ་སྐལ་ཀྱི་སྤང་བྱ་གཅིག་ཀྱང་མེད་པའི་གཉེན་པོ་ཡན་འགར་བ་རུ་སྨྲ་བ་ནི་མུ་ཅོར་འབའ་ཞིག་གོ དེ་མིན་ཁ་ཅིག་གིས་དེ་འདྲའི་བར་ཆད་མེད་ལམ་པའི་ཡེ་ཤེས་དེས་རང་གི་ངོ་སྐལ་གྱི་སྤང་བྱ་ཞིག་སྤང་བར་བྱེད་ཀྱང་དེ་འདྲའི་སྤང་བྱ་དེ་ཉོན་

70 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།སྒྲིབ་དང་ཤེས་སྒྲིབ་གང་རུང་མ་ཡིན་པའི་སྐབས་འདིར་བཤད་ཀྱི་སྒྲིབ་པ་ཡིན་པར་སྨྲ་བ་དེ་མི་འཐད་དེ། སྐབས་འདིར་བཤད་ཀྱི་སྒྲིབ་པ་ཡིན་ན་ཉོན་སྒྲིབ་དང་ཤེས་སྒྲིབ་གཉིས་ཀྱི་ཁོངས་སུ་འདུ་དགོས་པའི་ཕྱིར། མ་གྲུབ་ན། དེར་ཐལ། མགོན་པོ་བྱམས་པས། ཉོན་མོངས་པ་ཡི་སྒྲིབ་པ་དང་། ། ཤེས་བྱའི་སྒྲིབ་པ་ཉིད་དུ་བསྟན། ། དེར་ནི་སྒྲིབ་པ་ཐམས་ཅད་དེ། ། དེ་ཟད་ནས་ནི་གྲོལ་བར་འདོད། ། ཅེས་གསུངས་པའི་ཕྱིར།བཞི་པ་ནི། བདག་ལ་སྒྲས་བརྗོད་རུང་ཙམ་གྱི་སྒོ་ནས་དབྱེ་ན་གཉིས་ཏེ།གང་ཟག་གི་བདག་དང་། ཆོས་ཀྱི་བདག་གཉིས་སོ། འདི་ལ་དགོངས་ཏེ།ལམ་རིམ་ཆེན་པོ་ཐར་རྒྱན་ལས། བདག་རྣམ་པ་གཉིས་སམ་སེམས་ཞེས་བྱ་བ་གང་ཡིན་ན། གང་ཟག་གི་བདག་ཞེས་བྱ་བ་དང་། ཆོས་ཀྱི་བདག་ཞེས་བྱ་བའོ། ཞེས་གསུངས་སོ། གང་ཟག་གི་བདག་ལ་དབྱེ་ན་གཉིས་ཏེ། ཀུན་བཏགས་ཀྱི་གང་ཟག་གི་བདག་དང་། ལྷན་སྐྱེས་ཀྱི་གང་ཟག་གི་བདག་གཉིས་སོ། ཀུན་བཏགས་ཀྱི་གང་ཟག་གི་བདག་ནི་ལྷན་སྐྱེས་ཀྱི་གང་ཟག་གི་བདག་ལས་ལྡོག་ཅིང་རང་འདོགས་བྱེད་ཀྱི་གྲུབ་མཐའ་སྨྲ་བ་འགས་གློ་བུར་དུ་སྒྲོ་བཏགས་ཙམ་གྱི་རིགས་སུ་གནས་པའི་གང་ཟག་གི་བདག་དེ་འཇོག་རིགས་སོ།འདི་ལ་དགོངས་ཏེ་དཔལ་ལྡན་ཟླ་བས། འདི་ནི་ངར་འཛིན་རྟེན་དུའང་མི་རིགས་ལ། ། འདི་ནི་ཀུན་རྫོབ་ཏུ་ཡང་ཡོད་མི་འདོད། ཅེས་དང་།རྫོགས་པའི་སངས་རྒྱས་པདྨ་དཀར་པོའི་ཞལ་སྔ་ནས། དེ་ནི་གྲུབ་མཐའ་ངན་པས་བཏགས་པ་སྟེ་གློ་བུར་བའོ། ཞེས་གསུངས་པ་ལྟར་རང་རྒྱུད་པའི་ལུགས་ལ་ཡང་དེ་བཞིན་དུ་འཐད་དོ། ལྷན་སྐྱེས་ཀྱི་གང་ཟག་གི་བདག་ལ་དབྱེ་ན་གཉིས་ཏེ། ལྷན་སྐྱེས་ཀྱི་གང་ཟག་གི་བདག་རགས་པ་དང་། ལྷན་སྐྱེས་ཀྱི་གང་ཟག་གི་བདག་ཕྲ་མོ་གཉིས་སོ།ལྷནསྐྱེས་ཀྱི་གང་ཟག་གི་བདག་རགས་པ་ནི་གཞན་ལ་རག་མ་ལས་པར་

དབུ་མ་པའི་རྣམ་བཞག་བསྟན་པ། 71རང་བཞིན་གྱིས་ཚུགས་ཐུབ་ཏུ་གྲུབ་པའི་ལྷན་སྐྱེས་ཀྱི་གང་ཟག་གི་བདག་དེ་འཇོག་རིགས་སོ། འདི་ལ་དགོངས་ཏེ་དཔལ་ལྡན་ཟླ་བ་གྲགས་པས། དེ་ལ་བདག་ཅེས་བྱ་བ་ནི། གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་བདག་མེད་པའོ། དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་ཏེ། ཆོས་ཀྱི་བདག་མེད་པ་དང་། གང་ཟགགི་བད།་མེད་པ་ཞེས་བྱ་བའོ། ཞེས་ཐ་སྙད་དུ་གསུངས་པ་ལྟར་འདིར་ཡང་འ།།་་སྐྱེས། ་ཀྱི་གང་ཟག་གི་བདག་ཕྲ་མོ་ནི། བདག་གམ་ཡིད་ཀྱི་རྣམ་པར་ཤེས་པ་ལྟ་བུ་དེ་འཇོག་རིགས་སོ། འདི་ལ་དགོངས་ཏེ་སློབ་དཔོན་ཆེན་པོ་ལེགས་ལྡན་འབྱེད་ཀྱིས་ཤེས་རབ་སྒྲོན་མེ་ལས། རྣམ་པར་ཤེས་པ་བདག་ཏུ་ཁས་བླངས་ནས་དོན་དམ་པར་རྣམ་པར་ཤེས་པ་བདག་མ་ཡིན་ནོ། ཞེས་དམ་བཅས་པ་ལ་དམ་བཅས་པའི་སྐྱོན་དུ་མི་འགྱུར། ཞེས་དང་། རྟོག་གེ་འབར་བ་ལས། ཁོ་བོ་ཅག་ཀྱང་ཐ་སྙད་དུ་རྣམ་པར་ཤེས་པ་ལ་བདག་གི་སྒྲ་དངོས་སུ་འདོགས་ཏེ་འདི་ལྟར་རྣམ་པར་ཤེས་པ་ཡང་སྲིད་པ་ལེན་པའི་ཕྱིར་བདག་ཡིན་ནོ།ཞེས་དང་། ལམ་རིམ་ཐར་རྒྱན་ལས། དེ་ལ་གང་ཟག་གི་བདག་གམ་སེམས་ཞེས་བྱ་བ་དེ་གང་ཡིན་ན། འདི་ལའང་འདོད་ལུགས་མང་སྟེ། དོན་ལ་གང་ཟག་ཞེས་བྱ་བ་ནི། རིག་པ་དང་བཅས་པའི་ཉེ་བར་ལེན་པའི་ཕུང་པོའི་རྒྱུན་ནམ་མི་བྱེད་དགུ་བྱེད་རིག་རིག་གྱུ་གྱུ་པོ་འདི་ཡིན་ནོ། ཞེས་དང་། དཔལ་ལྡན་ཟླ་བས། འདི་ནི་ཕུང་པོ་རྣམས་བརྟེན་འགྲུབ་པར་འགྱུར། ཞེས་ཕུང་པོ་ལྔ་ལྡན་གྱི་གང་ཟག་ལ་མཚོན་ན། དེ་འདྲའི་གང་ཟག་དེའི་ཡིད་ཀྱི་རྣམ་པར་ཤེས་པ་ལ་བརྟེན་ནས་དེ་འདྲའི་བདག་དེ་ཐ་སྙད་དུ་ཡིན་པའི་ཚུལ་དུ་འདོགས་པ་དང་དེ་འདྲའི་གང་ཟག་དེའི་གཟུགས་ཀྱི་ཕུང་པོ་ལྟ་བུ་ལ་བརྟེན་ནས་དེ་འདྲའི་བདག་དེ་ཐ་སྙད་དུ་ཡོད་པའི་ཚུལ་དུ་འདོགས། ཞེས་ཐ་སྙད་དུ་

72 གྲུབ་མཐའི་བསྟན་བཅོསམིཤིགརྡོརྗེའིབོཆ། ཝ་གསུངས་སོ་།དེས་ན་སངས་ཅན་པ་ལ་་ལས་ཐའ་་རང་གང་གི་ལུགས་ལ་ཡང་ཐ་སྙད་ཙམ།་དུའང་ཡིད་ཀྱི་རྣམ་ཤེས་བདག་ཏུ་ཁས་ལེན་མི་རིགས་པར་སྨྲ་བ་དང་། དེ་མིན་གངས་ཅན་པ་ལ་ལས་རང་རྒྱུད་པའི་ལུགས་ལ་ཡིད་ཀྱི་རྣམ་ཐེས་དེ་བདག་ཡིན་ཀྱང་ཐལ་འགྱུར་པའི་ལུགས་ལ་ཐ་སྙད་ཙམ་དུའང་ཡིད་ཀྱི་རྣམ།་ཤེས་དེ་བདག་ཏུ་ཁས་ལེན་མི་རིགས་པར་སྨྲ་བ་གཉིས་ཀ་ནོར་བའོ། ནོར་ཚུལ་འཆད་པར་འགྱུར་རོ།མ་དོར་ན་ལྷན་སྐྱེས་ཀྱི་བདག་ཕྲ་མོར་གྱུར་པའི་བདག་དང་འཇིག་ལྟར་གྱུར་པའི་གང་ཟག་གི་བདག་འཛིན་ལྷན་སྐྱེས་་ཕྲ་མོའི་འཇུག་ཡུལ་གྱི་ཆ་ནས་བཞག་པའི་བདག་དང་། བདག་དང་། ང་དང་། གང་ཟག་རྣམས་་དོན་གཅིག་གོ འདི་ལ་དགོངས་ཏེ་ཀུན་མཁྱེན་པདྨ་དཀར་པོས། ཐ་སྙད་དུ་ཁས་ལེན་པའི་བདག་དེ་ནི་འཇིག་ཚོགས་ལ་ལྟ་བའི་དམིགས་པ་ཡིན་ཏེ། ཞེས་དང་།རྗེ་གརྨ་པ་མི་བསྐྱོད་རྡོ་རྗེས་ཀྱང་། ལྷན་སྐྱེས་ཀྱི་ཡུལ་གྱི་བདག་དང་གང་ཟག་དང་སེམས་ཅན་ལ་སོགས་པ་ནི་མ་དཔྱད་པར་ཐ་སྙད་ཁས་ལེན་པའི་ཚེ་དགག་བྱ་མ་ཡིན་ཅིང་། ཞེས་གསུངས་སོ།དེའང་ཀུན་བཏགས་ཀྱི་གང་ཟག་གི་བདག་ཅེས་པའི་གོ་དོན་ནི། ལྷན་སྐྱེས་ཀྱི་གང་ཟག་གི་བདག་ལས་ལྡོ་ག་ཅིང་རང་འདོགས་བྱེད་ཀྱི་གྲུབ་མཐའ་སྨྲ་བ་ངན་པ་འགས་གློ་བུར་དུ་སྒྲོ་བཏགས་ཙམ་གྱི་ཆ་ནས་བཞག་པའི་རིགས་སུ་གནས་པའི་གང་ཟག་གི་བདག་དེ་འཇོག་རིགས་སོ།འདི་ལ་དགོངས་ནས་ཀུན་མཁྱེན་པདྨ་དཀར་པོའི་ཞལ་སྔ་ནས་། དེ་ནི་གྲུབ་མཐའ་ངན་པས་བཏགས་པ་སྟེ་གློ་བུར་བའོ། ཞེས་དང་། ཀུརྨ་པ་མི་བསྐྱོད་རྡོ་རྗེའི་ཞལ་སྔ་ནས། ཐོག་མེད་ཀྱི་བག་ཆགས་གོམ་པ་འབའ་ཞིག་ལས་རང་ཤུགས་ཀྱིས་བྱུང་བ་མ་ཡིན་གྱི་བཤེས་གཉེན་ངན་པ་དང་གྲུབ་མཐའ་ཕྱིན་ཅི་

དབུ་མ་པའི་རྣམ་བཞག་བསྟན་པ། 73ལོག་ལ་ཐོས་བསམ་སྒོམ་པ་བྱས་པ་སོགས་ཀྱི་རྐྱེན་ལས་རྟོགས་པས་གསར་དུ་སྒྲོ་བཏགས་པ་ཡིན་པའི་ཕྱིར། ཞེས་གསུངས་སོ། ལྷན་སྐྱེས་་ཀྱི་གང་ཟག་གི་བདག་ཅེས་པའི་གོ་དོན་ནི། ཀུན་བཏགས་ཀྱི་གང་ཟག་གི་བདག་ལས་ལྡོ་ག་ཅིང་གྲུབ་མཐའ་ངན་པ་སྨྲ་བ་འགས་བཏགས་པ་ཙམ་ལ་རག་མ་ལས་པར་ཐོག་མེད་ནས་གོམས་པའི་རང་འདོགས་བྱེད་ཀྱི་བག་ཆགས་ཀྱི་ཤུགས་ཙམ་གྱིས་བཞག་པའི་རིགས་སུ་གནས་པའི་གང་ཟག་གི་བདག་དེ་འཇོག་རིགས་སོ།འདི་ལ་དགོངས་ཏེ་རྫོགས་པའི་སངས་རྒྱས་པདྨ་དཀར་པོའི་ཞལ་ནས།དེ་ནི་ཐོག་མ་མེད་པའི་བག་ཆགས་ལས་བྱུང་བ་སྐྱེ་བས་ཐོབ་པའི་ཕྱིར་ལྷན་སྐྱེས་ཏེ། ལྷན་སྐྱེས་ཤེས་རབ་ཅེས་བརྗོད་པ་བཞིན་ནོ། ཞེས་གསུངས་སོ། ཀུན་བཏགས་ཀྱི་གང་ཟག་གི་བདག་དེ་ཐ་སྙད་ཙམ་དུའང་མ་གྲུབ་བོ། འདི་ལ་དགོངས་ཏེ། དཔལ་ལྡན་ཟླ་བས། འདི་ནི་ཀུན་རྫོབ་ཏུ་ཡང་ཡོད་མི་འདོད།ཅེས་ཐ་སྙད་དུ་གསུངས་པ་ལྟར་སྐབས་འདིར་ཡང་དེ་ལྟར་འཐད་དོ། ལྷན་སྐྱེས་ཀྱི་གང་ཟག་གི་བདག་རགས་པ་ཡང་ཐ་སྙད་ཀྱི་བདེན་པ་ཙམ་དུའང་མ་གྲུབ་བོ། འདི་ལ་དགོངས་ཏེ། དཔལ་ལྡན་ཟླ་བས། དེ་ལ་བདག་ཅེས་བྱ་བ་ནི། གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་བདག་མེད་པའོ། ཞེས་གསུངས་སོ། ལྷན་སྐྱེས་ཀྱི་གང་ཟག་གི་བདག་ཕྲ་མོ་ནི་ཐ་སྙད་ཙམ་དུ་མ་གྲུབ་པས་མ་ཁྱབ་བོ། འདི་ལ་དགོངས་ཏེ་དཔལ་ལྡན་ཟླ་བས། མ་བཏགས་གྲགས་པ་གཏི་མུག་ལས་ཡིན་ནོ།ཞེས་དང་། ཀུན་མཁྱེན་པདྨ་དཀར་པོས། ཐ་སྙད་དུ་ལས་འབྲས་ཀྱི་རྟེན་དུ་བྱུང་བའི་བདག་ཁས་ལེན་པས། ཞེས་དང་། རྗེ་མི་བསྐྱོད་རྡོ་རྗེས་ཀྱང་།ལྷན་སྐྱེས་ཀྱི་ཡུལ་གྱི་བདག་དང་གང་ཟག་དང་སེམས་ཅན་ལ་སོགས་པ་ནི་མ་དཔྱད་པར་ཐ་སྙད་ཁས་ལེན་པའི་ཚེ་དགག་བྱ་མ་ཡིན་ཞེས་གསུངས་སོ།འདིར་ཆོས་ཐམས་ཅད་སྟོང་ཞིང་བདག་མེད་པའོ། ཞེས་པའི་ཚིག་ཟུར་ལས་

74 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བསྟན་པའི་བདག་མེད་ནི། ཀུན་བཏགས་ཀྱི་བདག་ཏུ་མེད་པར་གོ་རིགས་སོ།དེས་ན་ཐ་སྙད་དུ་བདག་དང་བདག་མེད་ཀྱི་གཞི་མཐུན་ཁས་ལེན་རུང་ངོ་།འདི་ལ་དགོངས་ཏེ་ཡབ་རྗེ་འགྲོ་བའི་མགོན་པོ་ཐོགས་མེད་ཀྱི་ཞལ་ནས།བདག་མེད་པའི་མཚན་ཉིད་གང་ཞེ་ན། ཇི་ལྟར་བདག་ཏུ་སྨྲ་བ་རྣམས་ཀྱིས་བདག་ཏུ་བཏགས་པའི་མཚན་ཉིད་དེས། ཕུང་པོ་དང་ཁམས་དང་སྐྱེ་མཆེད་རྣམས་མཚན་ཉིད་དང་བྲལ་བའོ། ཕུང་པོ་དང་ཁམས་དང་སྐྱེ་མཆེད་རྣམས་ནི་བདག་གི་མཚན་ཉིད་ཀྱིས་བདག་མེད་པའོ། འདི་ལ་དགོངས་ནས་བཅོམ་ལྡན་འདས་ཀྱིས་ཆོས་ཐམས་ཅད་བདག་མེད་པའོ་ཞེས་གསུངས་སོ། ཞེས་དང་། ཤར་ཀོང་པོའི་པཎྜིཏ་མི་ཕམ་པདྨ་དཀར་པོའི་ཞལ་སྔ་ནས། ཆོས་ཀྱི་སྡོམ་བཞིའི་ཡ་གྱལ་ནི་ཀུན་བཏགས་པའི་བདག་ལ་འདོད་པ་ཡིན་ཏེ་ཞེས་གསུངས་སོ། ཀུན་བཏགས་ཀྱི་གང་ཟག་གི་བདག་འཛིན་དང་ལྷན་སྐྱེས་ཀྱི་གང་ཟག་གི་བདག་འཛིན་རགས་པ་གཉིས་ཀ་མཐོང་སྤང་ངོ་། འདི་ལ་དགོངས་ཏེ་ཡབ་རྗེ་ཐོགས་མེད་ཀྱི་ཞལ་སྔ་ནས། འདོད་པའི་ཁམས་ན་སྡུག་བསྔལ་མཐོང་བས་སྤང་བར་བྱ་བ་དག་ནི་བཅུའོ།སྡུག་བསྔལ་མཐོང་བས་སྤང་བར་བྱ་བ་ཇི་ལྟ་བར་ཀུན་འབྱུང་བ་དང་།འགོག་པ་དང་། ལམ་མཐོང་བས་སྤང་བར་བྱ་བ་རྣམས་ཀྱང་དེ་བཞིན་ནོ།ཞེས་འཇིག་ལྟ་རུ་གྱུར་བའི་གང་ཟག་གི་བདག་འཛིན་ཡིན་ལ་མཐོང་སྤང་ཡིན་པ་ཞིག་ཀྱང་ཡོད་པར་གསུངས་སོ། འཇིག་ལྟ་རུ་གྱུར་པའི་ལྷན་སྐྱེས་ཀྱི་གང་ཟག་གི་བདག་འཛིན་ཕྲ་ཞིང་ཕྲ་བ་ནི་སྒོམ་སྤང་ངོ་། འདི་ལ་དགོངས་ཏེ་དཔལ་མགོན་ཐོགས་མེད་ཀྱིས། འདོད་པའི་ཁམས་ན་སྒོམ་པས་སྤོངས་བར་བྱ་བ་དྲུག་སྟེ། འཇིག་ཚོགས་ལ་ལྟ་བ་དང་། མཐར་འཛིན་པར་ལྟ་བ་ལྷན་ཅིག་སྐྱེས་པ་དང་ཞེས་གསུངས་སོ། ང་ཙམ་དུ་འཛིན་པའི་འཛིན་པ་དེ་འདིར།ལྷན་སྐྱེས་ཀྱི་གང་ཟག་གི་བདག་འཛིན་ཕྲ་མོ་ཡིན་ཏེ། ང་ཙམ་དུ་འཛིན་པའི་

དབུ་མ་པའི་རྣམ་བཞག་བསྟན་པ། 75ཆ་ནས་བཞག་པའི་འཇིག་ལྟར་གྱུར་པའི་ལྷན་སྐྱེས་ཀྱི་གང་ཟག་གི་བདག་འཛིན་དེ་ལྷན་སྐྱེས་ཀྱི་གང་ཟག་གི་བདག་འཛིན་ཕྲ་མོ་ཡིན་པའི་ཕྱིར། མ་གྲུབ་ན།དེར་ཐལ། དཔལ་ལྡན་ཟླ་བས། འཁོར་བ་འཇིག་ཚོགས་ལ་ལྟ་བའི་རྩ་བ་ཅན་ཉིད་དུ་མཐོང་ཞིང་། བདག་ནི་འཇིག་ཚོགས་ལ་ལྟ་བ་དེའི་དམིགས་པ་ཡིན་པར་མཐོང་ལ། བདག་མ་དམིགས་པས་འཇིག་ཚོགས་ལ་ལྟ་བ་སྤོང་ཞིང་།དེ་སྤངས་པས་ཉོན་མོངས་པ་དང་སྐྱོན་མ་ལུས་པ་ལྡོག་པར་མཐོང་བས་གང་ཞིགབདག་ཏུ་འཛིན་པའི་ཡུལ་བདག་ཅེས་བྱ་བ་འདི་ཅི་ཞིག་ཅེས་ཆེས་ཐོག་མར་བདག་ཁོ་ན་ལ་ཉེ་བར་རྟོག་པར་བྱེད་དོ། ཞེས་གསུངས་པའི་ཕྱིར། ཆོས་ཀྱི་བཀཱག་༵་དགཱ་ན་གཉིས་ཏེ། ཆོས་ཀྱི་བདག་རགས་པ་དང་། ཆོས་ཀྱི་བདག་ཕྲ་ ་གཆོས་ཀྱི་ ་བ། དག་རགས་པ་ནི་གཞན་ལ་རག་མ་ལས་པར་རང་བཞིན་གྱིས་ཚུགས་ཐུབ་ཏུ་གྲུབ་པའི་ཆོས་ཀྱི་བདག་དེ་འཇོག་རིགས་སོ། འདི་ལ་དགོངས་ཏེ་དཔལ་ལྡན་ཟླ་བས། དེ་ལ་བདག་ཅེས་བྱ་བ་ནི། གང་ཞིག་དངོས་པོ་རྣམས་ཀྱི་གཞན་ལ་རག་མ་ལས་པའི་ངོ་བོ་རང་བཞིན་ཏེ། དེ་མེད་པ་ནི་བདག་མེད་པའོ། དེ་ནི་ཆོས་དང་གང་ཟག་གི་དབྱེ་བས་གཉིས་སུ་རྟོགས་ཏེ།ཆོས་ཀྱི་བདག་མེད་པ་དང་གང་ཟག་གི་བདག་མེད་པ་ཞེས་བྱའོ། ཞེས་གསུངས་སོ། ཆོས་ཀྱི་བདག་ཕྲ་མོ་འཇོག་ཚུལ་ནི། ཆོས་ཡིན་ན་ཁྱོད་ཆོས་བདག་ཕྲ་མོ་ཡིན་པས་ཁྱབ་ཅིང་། ཁྱོད་ཆོས་བདག་ཕྲ་མོ་ཡིན་ན་ཁྱོད་ཆོས་ཡིན་པས་མ་ཁྱབ་བོ། གཟུགས་གཟུགས་སུ་གྲུབ་པ་དེ་ཆོས་ཅན། ཁྱོད་ཆོས་ཡིན་པར་མ་ངེས་པར་ཐལ། ཁྱོད་ཆོས་ཡིན་མིན་འདྲི་ཚེ་ཆོས་ཡིན་པ་མ་ངེས་ཞེས་ལན་འདེབས་རིགས་པ་གང་ཞིག ཁྱོད་ཀྱང་ཡིན་མེད་པ་ཡང་ཡིན་པའི་ཆ་༵།་་།པའི་ཿཏཱ་།ཀྱང་ཡིན་ཡོད་པ་ཡང་ཡིན་པའི་ཆ་དང་བཅས་ཆ་གཉིས་སུ་ཕྱེ་རྒྱུ་

76 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།འོ་ན་ཆོས་ཅན། གཟུགས་གཟུགས་སུ་གྲུབ་པ་དེ་ཆོས་ཀྱི་བདག་ཕྲ་མོ་ཡིནཔ་ཐལ། གཟུགས་གཟུགས་སུ་གྲུབ་པ་དེ་ཆོས་ཀྱི་བདག་གོང་མ་ཡིན་པ་གང་ཞིག་གཟུགས་གཟུགས་ཀྱིས་སྟོང་པའི་ཆོས་ཉིད་དེ་ཆོས་ཀྱི་བདག་མེད་ཕྲ་མོ་ཡིན་པའི་ཕྱིར། འདི་ལ་དགོངས་ནས་དཔལ་ལྡན་ཟླ་གྲགས་ཀྱིས། དེ་ལ་ཐེར་ཟུག་ཏུ་གནས་པ་མ་ཡིན་པ་དང་། འཇིག་པ་མ་ཡིན་པ་ཉིད་ཀྱི་ཕྱིར།གཟུགས་ནི་གཟུགས་ཀྱིས་སྟོང་སྟེ། ཞེས་གསུངས་སོ་ཞེས་དང་། མི་ཕམ་པདྨ་དཀར་པོས་ཀྱང་། གཟུགས་གཟུགས་ཀྱིས་སྟོང་པ་ཆོས་ཀྱི་བདག་མེད་དུ་འབྱོངས་པའི་གནད་ཀྱིས་བོན་ནོ། ཞེས་གསུངས་སོ། འོན་ཀྱང་ཆོས་ཀྱི་བདག་མེད་ཡིན་ན། དེ་བཞིན་ཉིད་ཡིན་མི་དགོས་ཏེ། ཆོས་ཀྱི་བདག་མེད་ཕྲ་མོ་དེ་ཆོས་ཉིད་ཡིན་ཀྱང་ཉན་རང་དགྲ་བཅོམ་གྱིས་ཀྱང་མཐོང་བའི་ཆོས་ཀྱི་བདག་མེད་རགས་པ་དེ་ཆོས་ཉིད་མ་ཡིན་པའི་ཕྱིར། འདི་ལ་དགོངས་ཏེ་ཟླ་གྲགས་ཀྱིས། ཐེག་པ་ཆེན་པོ་བསྟན་པས་ནི། ཆོས་ལ་བདག་མེད་པ་ཙམ་འབའ་ཞིག་སྟོན་པར་བྱེད་པ་མ་ཡིན་གྱི་ཞེས་དང་། བསམ་གྱིས་མི་ཁྱབ་པའི་ཆོས་ཉིད་ཀྱང་ཡིན་ནོ། ཞེས་ཐ་སྙད་དུ་གསུངས་སོ།གཟུགས་ཀྱི་སྟེང་གི་དོན་དམ་དེ་གཟུགས་གཟུགས་ཀྱིས་སྟོང་པའི་ཆོས་ཉིད་ཡིན་ཞིང་། ཁྱོད་གཟུགས་གཟུགས་ཀྱིས་སྟོང་པའི་ཆོས་ཉིད་ཡིན་ན།གཟུགས་གཟུགས་ཀྱིས་སྟོང་པས་མ་ཁྱབ་བོ། དེ་འདྲའི་དཀའ་གནད་ཀྱང་ཤེས་པར་བྱའོ། ལྷན་སྐྱེས་ཀྱི་གང་ཟག་གི་བདག་མེད་རགས་པ་དང་། ཆོས་ཀྱི་བདག་མེད་རགས་པ་གང་རུང་ཡིན་ན་མེད་དགག་ཡིན་དགོས་ཏེ། སློབ་དཔོན་ལེགས་ལྡན་འབྱེད་ཀྱིས། བདག་ལས་མ་ཡིན་ཞེས་བྱ་བའི་དགག་པ་འདི་ནི་མེད་པར་དགག་པའི་དོན་དུ་ལྟ་བར་བྱ་སྟེ། དགག་པ་གཙོ་ཆེ་བའི་ཕྱིར། ཞེས་དང་། དཔལ་ལྡན་ཟླ་གྲགས་ཀྱི་ཞལ་སྔ་ནས། གལ་སྟེ་བདག་ལས་སྐྱེ་བ་མ་ཡིན་པ་ཉིད་དོ་ཞེས་བྱ་བར་ངེས་པར་གཟུང་བ་ན། གཞན་ལས་

དབུ་མ་པའི་རྣམ་བཞག་བསྟན་པ། 77སྐྱེའོ་ཞེས་མི་འདོད་པ་ཉིད་དུ་འགྱུར་བ་མ་ཡིན་ནམ་ཞེས་ན། མ་ཡིན་ཏེ་མེད་པར་དགག་པ་བརྗོད་པ་འདོད་པའི་ཕྱིར་དང་། གཞན་ལས་སྐྱེ་བ་ཡང་འགོག་པར་འགྱུར་བའི་ཕྱིར། ཞེས་གསུངས་པའི་ཕྱིར་རོ། ཆོས་ཀྱི་བདག་མེད་ཕྲ་མོ་རུ་གྱུར་པའི་ཆོས་ཉིད་ཆོས་ཅན། དགག་སྒྲུབ་གང་རུང་མ་ཡིན་པ་དང་དོན་དམགཉིས་ཀྱི་གཞི་མཐུན་ཡིན་ཏེ། ཁྱོད་ཡོད་པ་དང་མེད་པ་དང་ཡོད་མེད་གཉིས་ཀ་དང་ཡོད་མེད་གཉིས་ཀ་མ་ཡིན་པའི་ཆོས་དང་བཅས་གང་རུང་མ་ཡིན་པའི་ཆོས་ཉིད་ཡིན་པའི་ཕྱིར། མ་གྲུབ་ན། དེ་ཆོས་ཅན། དེར་ཐལ།ཆོས་ཉིད་གང་ཞིག་མི་ཕམ་པདྨ་དཀར་པོའི་ཞལ་ནས། ལྷན་ཅིག་སྐྱེས་པ་གཞུག་མའི་སེམས། ། ཡོད་མིན་མེད་པ་མ་ཡིན་ཞིང་། །གཉིས་མིན་གཉིས་མིན་མིན་དེས་ན། ། རྟག་དང་ཆད་དང་དངོས་པོ་དང་། ། དངོས་པོ་མེད་ལས་རྣམ་པར་འདས། ཞེས་གསུངས་པའི་ཕྱིར་རོ།གཞན་ཡང་དོན་དམ་གྱི་བདེན་པ་ཆོས་ཅན། དགག་སྒྲུབ་གང་རུང་མ་ཡིནཔ་དང་ཆོས་ཉིད་གཉིས་ཀྱི་གཞི་མཐུན་ཡིན་པར་ཐལ། བློའི་ཡུལ་དུ་མ་གྱུར་པའི་ཆོས་ཉིད་ཡིན་པའི་ཕྱིར། ཁྱབ་པ་ངེས་ཏེ། རྫོགས་པའི་སངས་རྒྱས་པདྨ་དཀར་པོའི་ཞལ་སྔ་ནས། དོན་དམ་བློའི་ཡུལ་མིན་པས་དགག་པའམ་སྒྲུབ་པ་ཇི་ལྟར་འགྲེལ་ཞེས་གསུངས་པའི་ཕྱིར། དབུ་མ་པའི་ལུགས་འདིར། ཉན་རང་དགྲ་བཅོམ་དག་གིས་གང་ཟག་གི་བདག་འཛིན་ཕྲ་མོ་སྤངས་ཟིན་པར་མ་ངེས་ཏེ། དབུ་མ་པའི་ལུགས་འདིར་ཉན་རང་དགྲ་བཅོམ་གྱིས་གང་ཟག་གི་བདག་འཛིན་ཕྲ་མོར་གྱུར་པའི་ལྷན་སྐྱེས་ཀྱི་གང་ཟག་གི་བདག་འཛིན་རགས་པ་སྤངས་ཟིན་ཀྱང་། གང་ཟག་གི་བདག་འཛིན་ཕྲ་མོའི་ཕྲ་མོར་གྱུར་པའི་ལྷན་སྐྱེས་ཀྱི་གང་ཟག་གི་བདག་འཛིན་ཕྲ་མོ་དེ་སྤངས་ཟིན་པར་མ་ངེས་ཞེས་ཕྱེ་སྟེ་བཤད་རིགས་པའི་ཕྱིར། མ་གྲུབ་ན། ཉན་རང་གཉིས་ཀྱི་དགྲ་བཅོམ་ཆོས་ཅན། དབུ་མ་པའི་ལུགས་འདིར་ཁྱོད་ཀྱིས་གང་ཟག་གི་

76 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བདག་འཛིན་ཕྲ་མོའི་ཕྲ་མོར་གྱུར་པའི་ལྷན་སྐྱེས་ཀྱི་གང་ཟག་གི་བདག་འཛིན་ཕྲ་མོ་དེ་སྤངས་ཟིན་པར་མ་ངེས་པར་ཐལ། ཁྱོད་ཀྱིས་གང་ཟག་གང་ཟག་ཡིན་ནོ་སྙམ་དུ་འཛིན་པའི་འཛིན་པ་དེ་སྤངས་ཟིན་པར་མ་ངེས་པའི་ཕྱིར། ཁྱབ་པ་ངེས་ཏེ། གང་ཟག་གང་ཟག་ཙམ་ཡིན་ནོ། སྙམ་དུ་འཛིན་པའི་འཛིན་པ་དེ་ལྷན་སྐྱེས་ཀྱི་གང་ཟག་གི་བདག་འཛིན་ཡིན་པའི་ཕྱིར། དེར་ཐལ། གང་ཟགགང་ཟག་ཙམ་དུ་འཛིན་པའི་འཛིན་པ་དེ་ལྷན་སྐྱེས་ཀྱི་གང་ཟག་གི་བདག་འཛིན་ཕྲ་མོ་གང་ཞིག་རྣམ་རྟོག་རྣམ་རྟོག་ཙམ་དུ་འཛིན་པའི་འཛིན་པ་དེ་ཆོས་ཀྱི་བདག་འཛིན་ཕྲ་མོ་ཡིན་པའི་ཕྱིར། དང་པོ་སླ། ཕྱི་མ་དེར་ཐལ།རྫོགས་པའི་སངས་རྒྱས་པདྨ་དཀར་པོས། སྤྱིར་རྣམ་རྟོག་ལ་རྣམ་རྟོག་གོ་ཞེས་ལྟ་བ་ཆོས་ཀྱི་བདག་འཛིན་ཡིན་ལ། ཞེས་གསུངས་པའི་ཕྱིར། ཉན་རང་དག་གི་ལུགས་ལ་ཉན་ཐོས་ཀྱི་དགྲ་བཅོམ་ཀུན་གྱིས་གང་ཟག་གི་བདག་འཛིན་ཕྲ་མོསྤངས་ཟིན་ཏེ། གང་ཟག་རང་སྐྱ་ཐུབ་པའི་རྫས་ཡོད་དུ་འཛིན་པའི་ལྷན་སྐྱེས་ཀྱི་འཛིན་པ་དེ་ཉན་རང་དག་གི་ལུགས་ལ་གང་ཟག་གི་བདག་འཛིན་ཕྲ་མོ་ཡིན་ཞིང་དེ་འདྲའི་གང་ཟག་གི་བདག་འཛིན་ཕྲ་མོ་དེ་ཉན་རང་དག་གི་ལུགས་ལ་ཉན་རང་གི་ལྷག་བཅས་ཀྱི་དགྲ་བཅོམ་དེས་ཀྱང་སྤངས་ཟིན་པའི་ཕྱིར།གཞན་ཡང་ཉན་རང་དག་གི་ལུགས་ལ་ང་ཙམ་དེ་གང་ཟག་གི་བདག་མ་ཡིན་པར་ཐལ། ང་ང་ཙམ་དུ་གྲུབ་པ་དེ་ཐེག་དམན་གྱི་ལུགས་ལས་ཁྱད་ཐོན་པའི་ཐེག་ཆེན་གྱི་ལུགས་ལ་ལྷན་སྐྱེས་ཀྱི་གང་ཟག་གི་བདག་ཕྲ་མོ་ཡིན་པའི་ཕྱིར།མ་གྲུབ་ན། དེར་ཐལ། ང་ང་ཙམ་དུ་གྲུབ་པ་དེ་ཐེག་ཆེན་གྱི་ལུགས་ལ་ལྷན་སྐྱེས་ཀྱི་གང་ཟག་གི་བདག་ཕྲ་མོ་གང་ཞིག་གཟུགས་གཟུགས་ཙམ་དུ་གྲུབ་པ་དེ་ཐེག་དམན་གྱི་ལུགས་ལས་ཁྱད་ཐོན་པའི་ཐེག་ཆེན་གྱི་ལུགས་ལ་ཆོས་ཀྱི་བདག་ཕྲ་མོ་ཡིན་པའི་ཕྱིར། དང་པོ་སླ། ཕྱི་མ་མ་གྲུབ་ན། དེར་ཐལ། གངས་ཅན་མཁས་པའི་གཙུག་རྒྱན་མི་ཕམ་པདྨ་དཀར་པོས། ཉན་ཐོས་སྡེ་གཉིས་

དབུ་མ་པའི་རྣམ་བཞག་བསྟན་པ། 79ཀྱང་སྒྱུ་མ་ལྟ་བུར་ལྟ་བར་སྔར་བཤད་ན། ཐེག་ཆེན་གཉིས་ལྟ་ཅི་་སྨོས། དེ་ནི་དབུ་མ།་པའི་བཟློག་བྱར་མི་ཡོང་།འོ་ན་གང་ཡིན་སྙམ་ན་གཟུགས་ལ་གཟུགས་སུ་རུང་བར་ལྟ་བ་ལྟ་བུ་དེ་གཟུགས་གཟུགས་ཀྱིས་སྟོང་པ་ཆོས་ཀྱི་བདག་མེད་དུ་འབྱོངས་པའི་གནད་ཀྱིས་བོན་ནོ། ཞེས་གསུངས་པའི་ཕྱིར། གནད་དེས་དབུ་མ་པའི་ལུགས་ཀྱི་ལྷན་སྐྱེས་ཀྱི་ཆོས་བདག་རགས་པ་དང་ཉན་རང་གི་ལུགས་ཀྱི་ལྷན་སྐྱེས་ཀྱི་ཆོས་བདག་གཉིས་གནད་གཅིག་ཏུ་བབས་ཤིང་ཉན་རང་གི་ལུགས་ཀྱི་གང་ཟག་གི་བདག་ཕྲ་མོ་དང་། དབུ་མ་པའི་ལུགས་ཀྱི་ལྷན་སྐྱེས་ཀྱི་གང་ཟག་གི་བདག་རགས་པ་གཉིས་ཀྱང་གནད་གཅིག་ཏུ་བབས་ཤིང་། འདིར་ཆོས་ཡིན་ན་འདིར་ཁྱོད་ཆོས་བདག་ཡིན་པས་ཁྱབ་ཀྱང་། ཉན་རང་དག་གི་ལུགས་ལ་ཆོས་ཡིན་ན་ཉན་རང་དག་གི་ལུགས་ལ་ཁྱོད་ཆོས་བདག་ཡིན་པས་མ་ཁྱབ་ཅིང་། འདིར་གང་ཟགཡིན་ན་འདིར་ཁྱོད་གང་ཟག་གི་བདག་ཕྲ་མོའི་ཕྲ་མོ་ཡིན་པས་ཁྱབ་ཅིང་།ཉན་རང་དག་གི་ལུགས་ལ་གང་ཟག་ཡིན་ན་ཉན་རང་དག་གི་ལུགས་ལ་ཁྱོད་གང་ཟག་གི་བདག་ཡིན་པས་མ་ཁྱབ་བོ།གངས་ཅན་པ་ལ་ལས་ཐེག་པ་ཆེན་པོའི་ལུགས་ལ་ཆོས་ཡིན་ན་ཐེག་པ་ཆེན་པོའི་ལུགས་ལ་ཁྱོད་ཆོས་བདག་ཡིན་པས་མ་ཁྱབ། ཉན་རང་དག་གི་ལུགས་ལ་ཆོས་ཡིན་ན་ཉན་རང་དག་གི་ལུགས་ལ་ཆོས་བདག་ཡིན་པས་ཁྱབ་ཅེས་སོགས་སྨྲ་བ་ནི་ཕྱིན་ཅི་ལོག་ཏུ་སྨྲ་བ་ཡིན་ནོ།དེསནསཐར་ཐུག་གི་ཐེག་པ་ཆེན་པོའི་ལམ་གྱི་དགག་བྱ་དང་ཉན་རང་དག་གི་ལུགས་ཀྱི་ཉན་རང་པའི་ལམ་གྱི་དགག་བྱ་གཉིས་ལས་མཐར་ཐུག་གི་ཐེག་པ་ཆེན་པོའི་ལམ་གྱི་དགག་བྱ་དེ། ཉན་རང་དག་གི་ལུགས་ཀྱི་ཉན་རང་པའི་ལམ་གྱི་དགག་བྱ་ལས་ཤིན་ཏུ་ཁྱབ་ཆེའོ། འོ་ན་ཆོས་ཅན། ཀ་བུམ་སོགས་ཀྱི་དངོས་པོ་འདི་དག་མཐར་ཐུག་གི་ཐེག་པ་ཆེན་པོའི་ལམ་གྱི་དགག་བྱ་ཡིན་ཏེ།

80 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།སློབ་པ་འཕགས་པའི་ངག་ཏུ་གྱུར་པའི་ལུང་ཆོས་རྣམས་ཀྱང་མཐར་ཐུག་གི་ཆེན་པོའི་ལམ་གྱི་དགག་བྱ་གང་ཞིག་ཀ་བུམ་སོགས་ཀྱི་དངོས་པོ་ཡོད་པའི་ཕྱིར།རྟགས་དང་པོ་མ་གྲུབ་ན། དེར་ཐལ། རྒྱུད་བླ་མ་ལས། སྤང་ཕྱིར་བསྲུ་བའི་ཆོས་ཅན་ཕྱིར། ། མེད་ཕྱིར་འཇིགས་དང་བཅས་པའི་ཕྱིར། ། ཆོས་རྣམ་གཉིས་དང་འཕགས་པའི་ཚོགས། ། གཏན་གྱི་སྐྱབས་མཆོག་མ་ཡིན་ཏེ། ། ཞེས་དང་། ཁམས་གསུམ་ཆོས་ཀྱི་རྒྱལ་པོ་དྭགས་པོ་ཟླ་འོད་གཞོན་ནུའི་ཞལ་སྔ་ནས། བསྟན་པའི་ཆོས་ནི་མིང་གི་ཚོགས་དང་ཡི་གེའི་ཚོགས་ཡིན་པས་ལམ་བགྲོད་ཟིན་ནས་གཟིངས་ལྟར་སྤང་བྱ་ཡིན་པས། གཏན་གྱི་སྐྱབས་མ་ཡིན་པའོ། ཞེས་གསུངས་པའི་ཕྱིར། ཕྱི་མ་སླ།འོན་ཀྱང་འོ་ན་ཆོས་ཅན། ཀ་བུམ་གཉིས་དང་སློབ་པའི་ལམ་བདེན་སོགས་སྤང་བྱ་རུ་མ་ངེས་པར་ཐལ། མཐར་ཐུག་གི་ཐེག་པ་ཆེན་པོའི་ལམ་གྱི་སྤོང་བྱ་ཡིན་ན་སྤང་བྱ་ཡིན་མི་དགོས་པའི་ཕྱིར། རྟགས་གྲུབ་ཏེ། གང་ཟག་ཙམ་འཛིན་པའི་འཛིན་པ་དེ་མཐར་ཐུག་གི་ཐེག་པ་ཆེན་པོའི་ལམ་གྱི་དགག་བྱ་ཡིན་ཞིང་དེ་འདྲའི་མཐར་ཐུག་གི་ཐེག་པ་ཆེན་པོའི་ལམ་གྱི་དགག་བྱ་དེ་སྤངས་བྱ་རུ་མ་ངེས་པའི་ཕྱིར། རྟགས་དེར་ཐལ། ཞི་བ་ལྷས། སེམས་ཅན་མེད་འབྲས་སུ་ཡི་ཡིན། ། བདེན་ཏེ་འོན་ཀྱང་རྨོངས་ལས་འདོད། ། སྡུག་བསྔལ་ཉེ་བར་ཞི་དོན་དུ། ། འབྲས་བུའི་རྨོངས་པ་བཟློག་མི་བྱ། ཞེས་དང་། ཇི་ལྟར་མཐོང་ཐོས་ཤེས་པ་དག ། འདིར་ནི་དགག་པར་བྱ་མིན་ཏེ། ། འདིར་ནི་སྡུག་བསྔལ་རྒྱུར་གྱུར་པ། ། བདེན་པར་རྟོག་པ་་བཟློག་བྱ་ཡིན། ཞེས་བདེན་འཛིན་སོགས་ལས་གང་ཟག་ཙམ་འཛིན་པའི་འཛིན་པ་སོགས་ནི་ལས་དང་པོ་པའི་སྤང་བྱ་མིན། ཞེས་བསྟན་པའི་ཕྱིར། གཞན་ཡང་མཁྲིས་ནད་ཅན་གྱིས་དུང་དཀར་གྱི་ཁ་དོག་སེར་པོར་ཞེན་པ་དེ་གཞན་གྱི་ངག་ལ་བརྟེན་ནས་ལེགས་པར་བརྟག་ནས་སྤང་ནུས་ཀྱང་སེར་སྣང་ཙམ་ནི་གཞན་གྱིས་བརྡའ་

————————ཚོལྗོཚོ༠ཞུར། ————— 81སྤྲད་ནས་བརྟགས་པ་ཙམ་་གྱིས་སྤ་ང་མི་ནུས་པ་ར་ད་དུངསན་སོ་གས་་གང་རུང་ལ་བརྟེན་ནས་སྤང་དགོས་པ་་ལྟར་ཆོས་བདག་རགས་པ།ར་གྱུར་པའི་བདེན་གྲུབ་དང་། ཆོས་ཀྱི་བདག་འཛིན་རགས་པར་གྱུར་པ་འི་བདེན་འཛིན་ནི་གསུང་རབ་སོགས་་ལ་བརྟེན་ནས་དཔྱོད་སྟོབས་ཀྱིས་གཙོ་བོར་བཟློག་དགོས་ཀྱང་ཐ་སྙད་དུ་བུམ་པ་ཙམ་དང་། བུམ་པ་ཙམ་དུ་འཛིན་པའི་འཛིན་པ་ནི་ཚོགས་གཉིས་ཡོངས་སུ་རྫོགས་ནས་རང་ངོར་ཞི་བ་ལས་དཔྱད་སྟོབས་ཀྱིས་གཙོ་བོར་བཟློག་མི་ནུས་པ་ཡིན་ནོ། འདི་ལ་དབོངས་་ཏེ་ཞི་བ་ལྷས། ཇི་ལྟར་མཐོང་ཐོས་ཤེས་པ་དག ། འདིར་ནི་དགག་པར་བྱ་མིན་ཏེ། ། འདིར་ནི་སྡུག་བསྔལ་རྒྱུར་གྱུར་པ། ། བདེན་པར་རྟོག་པ་བཟློག་བྱ་ཡིན། ཞེས་གསུངས་སོ།སྐབས་འདིར་ཐེག་ཆེན་གྱི་ལམ་གྱི་དགག་བྱ་ཡིན་ན་དགག་བྱ་ཡིན་པས་ཁྱབ་པར་འདོད་པ་ནི་སྟོང་ཉིད་ཀྱི་རོལ་པ་ཉིད་རྒྱུ་འབྲས་སུ་འཆར་ཚུལ་མ་ཤེས་ནས་གནད་ཆེན་པོ་འཆུག་པ་ཡིན་ནོ། དབུ་མ་པའི་ལུགས་འདིར་ཆོས་ཀྱི་བདག་འཛིན་དང་གང་ཟག་གི་བདག་འཛིན་གང་རུང་ཡིན་ན་ཤེས་སྒྲིབ་ཡིན་དགོས་ཏེ། བྱམས་མགོན་གྱིས། འཁོར་གསུམ་རྣམ་པར་རྟོག་པ་གང་། །དེ་ནི་ཤེས་བྱའི་སྒྲིབ་པར་འདོད། ། ཅེས་བྱ་བྱེད་ལས་གསུམ་ལ་བདེན་པར་རྟོག་པའི་བདེན་འཛིན་དེ་ཤེས་སྒྲིབ་ཏུ་གསུངས་པའི་ཕྱིར། འོན་ཀྱང་མདོ་སྡེ་པ་སོགས་ཀྱི་འུ།གས་ལ་མདོ་སྡེ་པ་སོགས་ཀྱི་ལུགས་ཀྱི་ཆོས་ཀྱི་བདག་འཛིན་དང་།མདོ་སྡེ་པ་སོ་གས་ཀྱི་ལུགས་ཀྱི་གང་ཟག་གི་བདག་འཛིན་གཉིས་ཀ་ཉོན་སྒྲིབ་ཡིན་ཏེ། མདོ་སྡེ་པ་སོགས་ཀྱི་ལུགས་ལ་ཉོན་སྒྲིབ་ཏུ་གྱུར་པའི་ལྟ་བ་ལྔ་ལྟ་མིན་ལྔ་བཅས་ཉོན་སྒྲིབ་ཡིན་པའི་ཕྱིར་ཏེ། མངོན་པ་མཛོད་ལས། སྲིད་པའི་རྩ་བ་ཕྲག་རྒྱས་དྲུག ། འདོད་ཆགས་དེ་བཞིན་ཁོང་ཁྲོ་དང་། ། ང་རྒྱལ་མ་རིག་ལྟ་བ་དང་་ ། ཐེ་ཚོམ་ཡིན་ཏེ་དེ་དྲུག་ཀྱང་། ། ཞེས་གསུངས་པའི་ཕྱིར།གནད་འདི་མ་རྟོགས་པའི་གངས་ཅན་པ་ལ་ལས། གང་ཟག་གི་བདག་འཛིན་

82 གྲུབ་མཐའི་བསྟནབཅོསམིཤིགརྡོརྗེའིགོཆ། ཝ་ཝདེ་ཉོན་སྒྲིབ་ཡིན་ཀྱང་ཆོས་ཀྱི་བདག་འཛིན་དེ་ཉོན་སྒྲིབ་མ་ཡིན་པར་འདོད་པ་ནི། གྲུབ་མཐའ་གོང་འོག་དང་དགག་བྱ་ཕྲ་རགས་ཀྱི་དབྱེ་བ་སོགས་མ་ཕྱེད་པའི་རགས་བཤད་ཡིན་ནོ། དེ་མིན་གངས་ཅན་པ་ལ་ལས། ཆོས་ཀྱི་བདག་འཛིན་དང་གང་ཟག་གི་བདག་འཛིན་གཉིས་ཀ་ཉོན་སྒྲིབ་ཏུ་འདོད་པ་ནི་ཐེག་ཆེན་གྱི་དབུ་མ་པ་ལ་ཐེག་དམན་གྱི་ཤན་འགེབས་པའི་ལོག་བཤད་ཙམ་ཡིན་ནོ།བ།སྔོས་བ། ལོག་རྟོཐརངསལ་བ།ལོགརྟོག་བསལ་བ་ནི། ཁ་ཅིག་ན་རེ། བུམ་པ་ཡོད་དོ་ཞེས་པ་ཙམ་ལས་བདེན་གཉིས་གང་རུང་གི་ཁྱད་པར་ཚིག་ཟིན་དུ་མ་སྦྱར་བའི་རང་རྒྱུད་པའི་ཁས་ལེན་ཆོས་ཅན། ཁྱོད་ལ་རང་རྒྱུད་པས་བདེན་གཉིས་གང་རུང་གི་ཁྱད་པར་མ་སྦྱར་བར་ཐལ། ཁྱོད་ལ་རང་རྒྱུད་པས་བདེན་གཉིས་གང་རུང་གི་ཁྱད་པར་ཚིག་ཟིན་དུ་མ་སྦྱར་བའི་ཕྱིར། ཟེར་ན། ཁྱབ་པ་མ་ངེས་ཏེ། སྐབས་འདིར་བདེན་གཉིས་གང་རུང་གི་ཁྱད་པར་དོན་གྱིས་སྦྱར་བ་དང་ཚིག་ཟིན་དུ་སྦྱར་བ་དང་བཅས་བདེན་གཉིས་གང་རུང་གི་ཁྱད་པར་སྦྱར་ཚུལ་གཉིས་སྲིད་པའི་ཕྱིར། རྟགས་ཚད་གྲུབ།ཁ་ཅིག་ན་རེ། བུདྷ་པཱ་ལི་ཏ་ལས། དེ་ལ་རེ་ཞིག་དངོས་པོ་རྣམས་བདག་གི་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། སྐྱེ་བ་ཐུག་པ་མེད་པར་འགྱུར་བའི་ཕྱིར་རོ། འདི་རྡོར་།ངོས་པོ་བདག་གི་བདག་ཉིད་དུ་ཡོད་པ་རྣམས་ལ་ཡང་སྐྱེ་བ་དགོས་པ་ད་ ག། ལ་ཏེ་ཡོད་ཀྱང་ཡང་སྐྱེ་ན་ནམ་ཡང་མི་སྐྱེ་བར་མི་འགྱུར་བས་དེ་ཡང་མི་

དབུ་མ་པའི་རྣམ་བཞག་བསྟན་པ། 83འདོད་དོ། དེའི་ཕྱིར་རེ་ཞིག་དངོས་པོ་རྣམས་བདག་ལས་སྐྱེ་བ་མེད་དོ།ཞེས་པའི་ལུང་འདི་རང་རྒྱུད་པའི་ལུ་གས་ལ་འཐད་ལྡན་ཡིན་པར་ཐལ། བུདྷ་པཱ་ལི་ཏ་ལས། གཞན་ལས་ཀྱང་སྐྱེ་བ་མེད་དེ། ཅིའི་ཕྱིར་ཞེ་ན། ཐམ།ས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། ཞེས་པའི་ལུང་འདི་རང་རྒྱུད་པའི་ལུགས་ལ་འཐད་པའི་ཕྱིར། ཟེར་ན། རྟགས་མ་གྲུབ་སྟེ།རྩ་ཤེའི་འགྲེལ་ཆེན་ཚིག་གསལ་ལས། འདི་ལ་སློབ་དཔོན་ལེགས་ལྡན་འབྱེད་ནི་དེས་ན་དེ་ལ་ཐལ་བར་འགྱུར་བའི་ངག་ཡིན་པའི་ཕྱིར། བསྒྲུབ་པར་བྱ་བ་དང་སྒྲུབ་པར་བྱེད་པ་བཟློག་པར་བྱས་ན། དངོས་པོ་རྣམས་བདག་གམ་གཉིས་སམ་རྒྱུ་མེད་པ་ལས་སྐྱེ་བར་འགྱུར་བ་དང་། འགའ་ཞིག་ལས་འགའ་ཞིག་སྐྱེ་བར་འགྱུར་བའི་ཕྱིར་ཕྱོགས་གོང་མ་དང་འགལ་བར་འགྱུར་རོ།གཞན་དུ་ན་ཡང་ཐམས་ཅད་ལས་ཐམས་ཅད་སྐྱེ་བར་འགྱུར་བའི་ཕྱིར་རོ།དེ་བས་ན་དེ་ལ་སྒྲུབ་པ་དང་སུན་འབྱིན་པ་ཉིད་མེད་པའི་ཕྱིར། དེ་ནི་དོན་འབྲེལ་བ་མེད་པ་ཡིན་ཏེ་ཞེས་སུན་འབྱིན་སྨྲའོ། ཞེས་གསུངས་པའི་ཕྱིར།བུདྷ་པཱ་ལི་ཏ་ལས། གཞན་ལས་ཀྱང་སྐྱེ་བ་མེད་དེ། ཅིའི་ཕྱིར་ཞེ་ན།ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། ཞེས་པའི་ཐལ་འགྱུར་དེའི་བསྒྲུབ་བྱའི་འཕུལ་དོན་གྱི་བཟློག་ཕྱོགས་ཀྱི་རེ་ཞིག་དངོས་པོ་རྣམས་བདག་ལས་སྐྱེ་བ་དང་། རེ་ཞིག་དངོས་པོ་རྣམས་བདག་གཞན་གཉིས་ཀ་ལས་སྐྱེ་བ་དང་། རེ་ཞིག་དངོས་པོ་རྣམས་རྒྱུ་མེད་ངོ་བོ་ཉིད་ལས་སྐྱེ་བ་སོགས་གང་རུང་དང་། དེ་འདྲའི་ཐལ་འགྱུར་དེའི་རྟགས་ཀྱི་བཟློག་ཕྱོགས་ཀྱི་འགའ་ཞིག་ལས་འགའ་ཞིག་སྐྱེ་བར་འགྱུར་བ་བཅས་ཆོས་ཅན། རང་རྒྱུད་པའི་ལུགས་གཞིར་བཞག་ལ་ཁྱོད་བསྟན་བཅོས་བུདྷ་པཱ་ལི་ཏ་རྩོམ་པ་པོ་རང་གི་ལུགས་ལྟར་ན་དངོས་སུ་ཁས་མ་བླངས་ཀྱང་འོས་མེད་ཀྱི་སྒོ་ནས་ཐ་སྙད་དུ་ཁས་ལེན་རིགས་པར་ཐལ། སྒྲ་ཆོས་ཅན། མ་བྱས་པ་རུ་ཐལ། རྟག་པའི་ཕྱིར།

84 གྲུབ་མཐའི་བསྟནབཅོསམིཤིགརྡོརྗེའིབོཆ། གེཝ་—ཞེས་རང་སྡེ་པས་ནུ་་སྟེགས་བྱེད་ཁ་ཅིག་ལ་བསོད་པའི་ཐལ་འགྱུར་དེའི་སྒྲུབ་བྱའི་བཟློག་ཕྱོགས་ཀྱི་སྒྲ་བྱས་པ།་དང་དེ་འདྲའི་ཐལ་འགྱུར་དེའི་ཆོས་ཅན་དུ་གྱུར་པའི་སྒྲ་དེ་དེ་འདྲའི་ཐལ་འགྱུར་དེའི་རྟགས་ཀྱི་བཟློག་ཕྱོགས་ཀྱི་མི་རྟག་པ་བཅས་སུ་་རང་སྡེ་པས་ཐ་སྙད་དུ་ཁས་ལེན་རིགས་པ་གང་ཞིག་རང་རྒྱུད་པའི་ལུགས་གཞིར་བཞག་ལ་ཁྱོད་བསྟན་བཅོས་བུདྷ་པཱ་ལི་ཏ་མཛད་པ་པོའི་ལུགས་ལྟར་ན་དབང་མེད་དུ་གཞན་ངོར་ཁས་ལེན་འོས་ཤིང་དངོས་པོ་ཐམས་ཅད་ཡོད་པའི་ཕྱིར།ཁྱབ་པ་ཐ་སྙད་དུ་ངེས་ཏེ། ཐ་སྙད་དུ་ཐལ་འགྱུར་ཡང་དག་ལ་བཟློག་དོན་འཕེན་པའི་ཐལ་་འགྱུར་ཡང་དག་དང་བཟློག་དོན་མི་འཕེན་པའི་ཐལ་འགྱུར་ཡང་དག་གཉིས་སུ་ཐ་སྙད་དུ་རྟོག་གེ་མཁས་པའི་ལུགས་ལ་གྲངས་ངེས་ཤིང་།བུདྷ་པཱ།་ལི་ཏ་ལས། གཞན་ལས་ཀྱང་སྐྱེ་བ་མེད་དེ། ཅིའི་ཕྱིར་ཞེ་ན།ཐམ།ས་་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། ཞེས་པའི་ཐའ།་འགྱུར་དེ་ཐ་སྙད་དུ་བཟློག་དོན་འཕེན་པའི་ཐལ་འགྱུར་ལས་འོས་མེད་པ་གང་ཞིག་ཐ་སྙད་དུ་དེ་འདྲའི་བུདྷ་པཱ་ལི་ཏའི་གཞན་སྐྱེ་བཀག་བྱེད་ཀྱི་ཐལ་འགྱུར་བཀོད་ཚེ་དེ་འདྲའི་ཐལ་འགྱུར་དེའི་བསྒྲུབ་བྱའི་འཕུལ་དོན་གྱི་བཟློག་ཕྱོགས་སུ་སོང་བ་ལ་བསམ་སྟེ་དངོས་པོ་རྣམས་བདག་ལས་སྐྱེ་བ་དང་། དངོས་ངོ་་རྣམས་བདག་གཞན་གཉིས་ཀ་ལས་སྐྱེ་བ་དང་། དངོས་པོ་རྣམས་རྒྱུ་མེད་ངོ་བོ་ཉིད་ལས་སྐྱེ་བ་དང་བཅས་དེ་གསུམ་གང་རུང་དང་། དེ་འདྲའི་བུདྷ་པཱ་ལི་ཏའིགཞན་སྐྱེ་བཀག་བྱེད་ཀྱི་ཐལ་འགྱུར་དེའི་རྟགས་ཀྱི་འཕུལ་དོན་གྱི་བཟློག་ཕྱོགས་སུ་སོང་བ་ལ་བསམ་སྟེ་འགའ་ཞིག་ལས་འགའ་ཞིག་སྐྱེ་བར་འགྱུར་བ་བཅས་རང་རྒྱུད་པའི་ལུགས་གཞིར་བཞག་ལ་བུདྷ་པཱ་ལི་ཏའི་གཞན་སྐྱེ་བཀག་བྱེད་ཀྱི་དེ་འདྲའི་ཐལ་འགྱུར་དེའི་དོན་གྱི་བཟློག་དོན་དུ་བཟུང་རིགས་སུ་ཐ་སྙད་དུ་ཐལ་བའི་ཕྱིར། ཞེས་པ་འདི་ནི་རྒྱ་གར་གྱི་སློབ་དཔོན་ཆེན་པོ་བྷ་བྱ་ཀ་རའམ་ལེགས་ལྡན་འབྱེད་ཀྱི་དགོངས་ཚུལ་ཡིན་པའི་ཕྱིར།

— དབུམཔའིརྣམ་་བཞག་བསྟན་པ་། 85འོ་ན་རང་རྒྱུད་པའི་ལུསས་་ལ་ཇི་སྐད་དུ། གཞན་ལས་ཀྱང་སྐྱེ་བ་མེད་དེ།ཅིའི་ཕྱིར་ཞེ་ན། ཐམས་ཅད་ལས་ཐམ།ས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། ཞེས་པའི་ཐལ་འགྱུར་དེའི་སོ་ང་ཚོད་ཀྱི་བསྒྲུབ་བྱ་རུ་ཐལ་བ་ལ་བསམ་སྟེ་དངོས་པོ་རྣམས་གཞན་ལས་སྐྱེ་བ་མེད་པ་དང་དེ་འདྲའི་ཐལ་འགྱུར་དེའི་རྟགས་ལ་བསམ་སྟེ་ཐམས་ཅད་ལས་་ཐམས་ཅད་སྐྱེ་བར་འགྱུར་བ་གང་རུང་སྒྲ་ཇི་བཞིན་དུ་སྐབས་འདིར་ཁས་ལེན་རིགས་པར་ཐལ། ཞེས་ཟེར་ན། གས།ལ་བ་མ་གྲུབ་སྟེ། དངོས་ངོ་་རྣམས་་གཞན་ལས་སྐྱེ་བ་མེད་པར་ཐལ། ཟེར་ན།གསལ་བ་མ་ངེས། ཞེས་ལན་འདེབས་རིགས་པ་གང་ཞིག་ཐམས་ཅད་ལས་ཐམས་ཅད་སྐྱེ་ན་མི་སྲིད་སྲིད་པ་ཡིན་པའི་ཕྱིར། རྟགས་ཕྱི་མ་སླ། རྟགས་དང་པོ་གྲུབ་སྟེ། དངོས་པོ་ཡིན་ན་གཞན་ལས་སྐྱེ་བ་མ་ཡིན་པ་ས་ཁྱབ་ཀྱང་།དངོས་པོ་དེ་དངོས་པོའི་རྒྱུར་གྱུར་པའི་བེམ་ཤེས་གཉིས་ལྟ་བུའི་གཞན་ལས་ནི་སྐྱེ་བ་གྲུབ་ཅིང་དངོས་པོ་དེ་ནམ་མཁའ་དང་བརྟགས་མིན་འགོག་པ་ལྟ་བུའི་གཞན་ལས་ནི་སྐྱེ་བ་མེད་པ་དང་བཅས་ཆ་གཉིས་་སུ་ཕྱེ་འོས་པའི་ཕྱིར། རྟགས་སླ།སློབ་དཔོན་བུདྷ་པཱ་ལི་ཏས། གཞན་ལས་ཀྱང་སྐྱེ་བ་མེད་དེ། ཅིའི་ཕྱིར་ཞེ་ན། ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ།ཞེས་པའི་ཐལ་འགྱུར་དེའི་སོང་ཚོད་ཀྱི་སྒྲུབ་བྱའི་བཟློག་ཕྱོགས་སུ་སོང་བར་ཐལ་བའི་དངོས་་པོ་ལ་་བསམ་སྟེ་དངོས་པོ་བདག་ལས་་སྐྱེ་བ་དང་དངོས་པོ་དེ་བདག་གཞན་གཉིས་་ཀ་ལས་སྐྱེ་བ་དང་དངོས་པོ་དེ་རྒྱུ་མེད་ལས་སྐྱེ་བ་དང་གསུམ་ངོ་་གང་རུང་ཡིན་པ་སྐབས་འདིར་སྒྲ་ཇི་བཞིན་དུ་རང་ལུགས་ཁས་ལེན་རིགས་པར་ཐལ། བུདྷ་པཱ་ལི་སྟོ་ལས། གཞན་ལས་སྐྱེ་བ་མེད་དེ། ཅིའི་ཕྱིར་ཞེ་ན།ཐམས་་ཅད་ལས་་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། ཞེས་པའི་ཐལ་འགྱུར་དེའི་དོན་གྱི་བཟློག་དོན་ལ་དངོས་པོ་རྣམས་བདག་ལས་སྐྱེ་དགོས་སུ་ཐལ་བ་སོ་གས་སློབ་དཔོན་ལེགས་ལྡན་འབྱེད་ཀྱིས་འཕང་བའི་ཕྱིར། ཟེར་ན་

86 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཁྱབ་པ་མ་ངེས་ཏེ། བུདྷ་པཱ་ལི་ཏ་ལས། གཞན་ལས་ཀྱང་སྐྱེ་བ་མེད་དེ།ཅིའི་ཕྱིར་ཞེ་ན། ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། ཞེས་པའི་ཐལ་འགྱུར་དེའི་དོན་གྱི་བཟློག་དོན་ཞིག་འཇོག་རིགས་ཤིང་དེ་འདྲའི་བཟློག་དོན་དེའང་དངོས་པོ་བདག་ལས་སྐྱེ་བ་སོགས་འཇོག་དགོས་སུ་འཕུལ་བ་ཙམ་ལས་དེ་འདྲའི་ཐལ་འགྱུར་དེའི་བཟློག་དོན་དེ་སློབ་〉པོན་ལེགས་ལྡན་འབྱེད་ཀྱིས་རང་ལུགས་ལ་ཁས་ལེན་དགོས་པར་མ་ངེས་པའི་ར། ཁོ་ན་རེ། སྐབས་འདིར་བདག་ལས་སྐྱེ་བ་ཡོད་པར་ཐལ། ཟེར་ན་འདོད་རིགས་ཏེ། སྐབས་འདིར་བདག་གི་འབྲས་བུ་ཡོད་པའི་ཕྱིར་ཏེ།སྐབས་འདིར་ཡིད་ཀྱི་རྣམ་པར་ཤེས་པ་ལས་སྐྱེ་བ་ཡོད་པའི་ཕྱིར། ཁྱབ་པ་ངེས་སྟེ། སྐབས་འདིར་ཡིན་ཀྱི་རྣམ་པར་ཤེས་པ་དང་བདག་གཉིས་དོན་གཅིག་ཡིན་པའི་ཕྱིར། རྟགས་དེར་ཐལ། སློབ་དཔོན་ཆེན་པོ་ལེགས་ལྡན་འབྱེད་ཀྱིས་ཤེས་རབ་སྒྲོན་མེ་ལས་རྣམ་པར་ཤེས་པ་བདག་ཏུ་ཁས་བླངས་ནས་དོན་དམ་པར་རྣམ་པར་ཤེས་པ་བདག་མ་ཡིན་ནོ་ཞེས་དམ་བཅས་པ་ལ་དམ་བཅས་པའི་སྐྱོན་དུ་མི་འགྱུར། ཞེས་དང་། རྟོག་གེ་འབར་བ་ལས། རྣམ་པར་ཤེས་པ་ཡང་སྲིད་པ་ལེན་པའི་ཕྱིར་བདག་ཡིན་ནོ། ཞེས་གསུངས་པའི་ཕྱིར།ཁ་ཅིག་ན་རེ། འགའ་ཞིག་ལས་འགའ་ཞིག་སྐྱེ་བར་འགྱུར་བར་ཐལ།ཟེར་ན་གསལ་བ་མ་གྲུབ་བོ། འགའ་ཞིག་ཆོས་ཅན། ཁྱོད་ཁྱོད་ལས་མི་སྐྱེ་བར་ཐལ། ཁྱོད་བདག་མེད་ཡིན་པའི་ཕྱིར། འདི་ལ་དགོངས་ཏེ་སློབ་དཔོན་ཆེན་པོ་ལེགས་ལྡན་འབྱེད་ཀྱིས། འགའ་ཞིག་ལས་འགའ་ཞིག་སྐྱེ་བར་འགྱུར་བའི་ཕྱིར། ཕྱོགས་སྔ་མ་དང་འགལ་བར་འགྱུར་རོ། ཞེས་གསུངས་སོ།འོནཀྱང་དེ་འདྲའི་གོ་ཐོབ་ཀྱི་ལན་སྤྲོས་ཀྱང་ཆོག་གོ འོ་ན་དེ་འདྲའི་ཕྱོགས་གོང་མ་དང་འགལ་བར་འགྱུར་བའི་ཕྱིར་རོ། ཞེས་པའི་གོ་དོན་དེ་ནི་གཞན་སྐྱེ་

དབུ་མ་པའི་རྣམ་བཞག་བསྟན་པ། 87མེད་པ་མེད་དགག་ཏུ་ཐལ་འགྱུར་པ་ཁྱོད་ཀྱིས་ཐ་སྙད་དུ་འདོད་པ་དང་ཐལ་འགྱུར་པ་ཁྱོད་ཀྱིས་གཞན་སྐྱེ་བཀག་ཤུགས་ཀྱིས་འགའ་ཞིག་ལས་འགའ་ཞིག་སྐྱེ་བ་འཕེན་པ་ཐ་སྙད་དུ་འདོད་ན་ཐལ་འགྱུར་པ་ཁྱོད་ལ་ཐ་སྙད་དུ་ནང་འགལ་དུ་འགྱུར་ཞེས་པའི་དོན་དེ་འཇོག་རིགས་ཀྱང་དེ་འདྲའི་འགའ་ཞིག་ལས་འགའ་ཞིག་སྐྱེ་བར་འགྱུར་བའི་ཕྱིར། ཕྱོགས་གོང་མ་དང་འགལ་བར་འགྱུར་རོ།ཞེས་པའི་གོ་དོན་གཅིག་ཤོས་ཤིག་ནི་སློབ་དཔོན་བུདྷ་པཱ་ལི་ཏ་རང་གིས་འགའ་ཞིག་ལས་འགའ་ཞིག་སྐྱེ་བར་འདོད་པ་དང་བདག་སྐྱེ་ཐ་སྙད་དུ་མེད་པར་འདོད་པ་གཉིས་ཀ་ཡིན་ན་ཐ་སྙད་དུ་འགལ་འདུར་གྱུར་ཞེས་པའི་དོན་ཡིན་ཞིང་།ཁོ་ལས་ཁོ་སྐྱེ་བ་དེའང་བདག་སྐྱེའི་གོ་དོན་དུ་ཐ་སྙད་དུ་ཐལ་འགྱུར་པའི་ལུགས་ལ་འཐད་པ་གང་ཞིག་འགའ་ཞིག་ལས་འགའ་ཞིག་སྐྱེ་ན་ཐ་སྙད་དུ་ཐལ་འགྱུར་པའི་ལུགས་ལ་བདག་སྐྱེ་ཡོད་པར་ཐལ་ལོ་ཞེས་རང་རྒྱུད་པའི་རིགས་པས་འཕུལ་བའི་ཕྱིར། རྟགས་དེར་ཐལ། སློབ་དཔོན་ཟླ་གྲགས་གྱིས། དེ་ཉིད་དེ་ལས་འབྱུང་མིན། ཞེས་ཐ་སྙད་དུ་གསུངས་པའི་ཕྱིར།རྩབའི་གསལ་བར་བུདྷ་པཱ་ལི་ཏ་ལས། དེ་ལ་རེ་ཞིག་དངོས་པོ་རྣམས་བདགགི་བདག་ཉིད་ལས་སྐྱེ་བ་མེད་དེ་དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་སྐྱེ་བ་ཐུག་པ་མེད་པར་འགྱུར་བའི་ཕྱིར་རོ། ཞེས་པའི་ཐལ་འགྱུར་དེ་རང་རྒྱུད་པའི་ལུགས་ལ་འཐད་པར་ཐལ་ཞེས་པ་དེ་འདོད་མི་ནུས་ཏེ། སློབ་དཔོན་ཆེན་པོ་བྷ་བྱ་ཀ་རའམ་སློབ་དཔོན་ཆེན་པོ་ལེགས་ལྡན་འབྱེད་ཀྱིས། ཤེས་རབ་སྒྲོན་མེ་ལས། དེ་ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་བརྗོད་པའི་ཕྱིར་དང་། གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་རོ། གླགས་ཡོད་པའི་ཚིག་ཡིན་པའི་ཕྱིར་ཏེ། སྐབས་ཀྱི་དོན་ལས་བཟློག་པས་བསྒྲུབ་པར་བྱ་བ་དང་། དེའི་ཆོས་བཟློག་པའི་དོན་མངོན་པ་ས་དངོས་པོ་རྣམས་གཞན་ལས་སྐྱེ་བར་འགྱུར་བ་དང་། སྐྱེ་བ་འབྲས་བུ་དང་

—་ 86 གྲུབམཐའི་བསྟན་བཅོས་མི་ཤིག་རྡོ་རྗེའི་གོ་ཆ།བཅས་པ་ཉིད་དུ་འགྱུར་བ་དང་། སྐྱེ་བ་ཐུག་པ་ཡོད་པར་འགྱུར་བའི་ཕྱིར་མཛད་པའི་མཐའ་དང་འགལ་བར་འགྱུར་རོ། ཞེས་གསུངས་པའི་ཕྱིར།གོང་གི་བཟློག་དོན་དེ་དག་ཕལ་ཆེར་ནི། སློབ་དཔོན་ཆེན་པོ་ལེགས་ལྡན་འབྱེད་ཀྱིས། སློབ་དཔོན་བུདྷ་པཱ་ལི་ཏ་ལ་ཁས་ལེན་དགོས་སུ་འཕུལ་བ་ཡིན་ཀྱང་བཟློག་དོན་དེ་དག་གི་ནང་ནས་སྐབས་འདིར་ཁས་ལེན་འོས་པ་ཁ་ཅིག་ནི། སློབ་དཔོན་བུདྷ་པཱ་ལི་ཏས། དེ་དག་གི་སྐྱེ་བ་དོན་མེད་ཉིད་དུ་འགྱུར་བའི་ཕྱིར་ཞེས་པའི་བཀོད་ཚོད་ཀྱི་རྟགས་ཀྱི་བཟློག་དོན་ལ་བསམ་སྟེ་སྐྱེ་བ་འབྲས་བུ་དང་བཅས་པ་ཡིན་པ་ནི་འཐད་དེ། སྐབས་འདིར་སྐྱེ་བའི་འབྲས་བུ་ཡོད་པ་སྤྱང་། སྐྱེ་བ་འབྲས་བུ་ཡིན་པ་གཉིས་གའི་གཞི་མཐུན་གྱི་རབ་ཕྱེ་ཡིན་པའི་སྣར། འོན་ཀྱང་དེ་འདྲའི་སོང་ཚོད་ཀྱི་རྟགས་ཀྱི་བཟློག་དོན་ལ་མ་ངེས་པའི་ལན་འདེབས་རིགས་སོ། འདིར་འཁོར་བའི་ཐོག་མའི་མཐའ་མེད་ཀྱང་འཁོར་བའི་ཕྱི་མའི་མཐའ་གྲུབ་ཅིང་། འཁོར་བ་ལ་མཐའ་མེད་པ་ནམ་མཁའ་དང་མཉམ་པར་ལུང་མང་པོའི་དངོས་ཟིན་ལས་གསུངས་ཀྱང་འཁོར་བའི་ཕྱི་མཐའ་འཇོག་རུང་ངོ་། འོན་ཀྱང་དངོས་ཟིན་དུ་འཁོར་བ་ལ་ཕྱི་མཐའ་མེད་པར་བསྟན་པའི་ཚད་ལྡན་གྱི་ལུང་རྣམས་ནི་འཁོར་བའི་ཕྱི་མཐའ་རིང་བ་ལ་དགོངས་སོ།དཔེར་ན་སྐེད་པ་ཕྲ་བའི་བུད་མེད་ལ་སྐེད་མེད་ཅེས་བརྗོད་པ་བཞིན་ནོ།གོང་གི་གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་རོ། ཞེས་པའི་གོ་དོན། གཞན་གྱིས་བདེན་གཉིས་གང་གི་དབང་དུ་ཡིན་ཞེས་འདྲི་བའི་ཉེས་པ་མ་བསལ་ཞེས་པའི་དོན་ཡིན་ནམ། ཞེ་ན་དེ་ཙམ་དུ་མ་ངེས་སོ་།འོ་ན་གང་ཞེ་ན་གྲངས་ཅན་པ་ལྟ་བུ་དག་ན་རེ། བདག་ལས་སྐྱེ་བ་མེད་པའི་དོན་ནི། མངོན་གསལ་དུ་གྲགས་པའི་མྱུ་གུ་ཁོ་རང་མངོན་གསལ་དུ་གྲགས་ང་འི་མྱུ་གུ་ཁོ་རང་ལས་མི་སྐྱེ་བར་ཐལ་ཟེར་ན། གྲངས་་ཅན་པ་བདག་

—ཝ་ཝ་ དབུམཔའིརྣམབཞགབསྟནཚོ། 89 —ཉིད་ཀྱི་ལུགས་་ལ་་འདོད་ལན་ཤིན་ཏུ་འདེབས་རིགས་ཏེ། གྲངས་ཅན་པ་བདག་ཉིད་ཀྱི་ལུགས་ལ་མྱུ་གུ་ཁྱོད་མངོན་སས་ལ་དུ་གྲགས་པ་རུ་གྲུབ་ཟིན་ན་མྱུ་གུ་ཁྱོད་སླར་ཡང་མངོན་གསལ་དུ་གྲགས་པ་རུ་བསྐྱེད་མི་དགོས་་པའི་ཕྱིར།འོན་ཏེ་མྱུ་གུ་སྐྱེ་བ་དོན་མེད་དུ་ཐལ། མངོན་གསལ་དུ་གྲགས་པའི་མྱུ་གུ་ཁྱོད་མངོན་གསལ་དུ་གྲགས་པའི་མྱུ་གུ་རང་གི་ཉེར་ལེན་ལས་བདག་ཉིད་གཅིག་པའི་སྒོ་ནས་བདག་སྐྱེ་བྱེད་པའི་ཕྱིར་ཟེར་བ་ཡིན་ན། འགལ་ཁྱབ་བླ་ན་མེད་པའོ།ཞེས་གྲངས་ཅན་པ་བདག་ཅག་གིས་ལན་ཐེབས་ཏེ་གྲངས་ཅན་པ་བདག་ཉིད་ཀྱི་ལུགས་ལ། མངོན་གསལ་དུ་གྲགས་པའི་མྱུ་གུ་ལྟ་བུའི་སྐྱེ་བ་ཀུན། རང་རང་གི་རྒྱུ་དུས་ན་མངོན་པར་མི་གསལ་བའི་ཚུལ་དུ་ཡོད་པའི་ཕྱིར། ཞེས་གྲངས་ཅན་པ་དག་གིས་དེ་ལྟར་བརྗོད་པའི་ཉེས་པ་སློབ་དཔོན་བུདྷ་པཱ་ལི་ཏ་ཁྱོད་ཀྱིས་མ་བསལ་བའི་ཕྱིར། ཞེས་པ་ནི་སློབ་དཔོན་ཆེན་པོ་ལེགས་ལྡན་འབྱེད་ཀྱི་དགོངས་ཚུལ་ལོ།འདི་ལ་དགོངས་ཏེ་དབུ་མའི་བསྟན་བཅོས་གཞུང་གསུམ་གསལ་བྱེད་ལས།དེ་ནས་གྲངས་ཅན་དག་ནུས་པ་དང་གསལ་བ་ནི། བདག་ཉིད་ཐ་མི་དད་པའི་ཕྱིར་བདག་ཉིད་བཞིན་ཏེ། དེ་ལས་སྐྱེ་བར་འདོད་པས་སྟེ། དེ་དག་གི་ཅི་བདག་ལས་ཞེས་བྱ་སྟེ། འབྲས་བུའི་བདག་ཉིད་ལ་ས་ས་མ། འོན་ཏེ་རྒྱུའི་བདག་ཉིད་ལས་དེ་དག་ཅིར་འགྱུར། གལ་ཏེ་འབྲས་བུའི་བདག་ཉིད་ལས་་ནི་གྲུབ་པ་ལ་བསྒྲུབ་པའོ། འོན་ཏེ་རྒྱུའི་བདག་ཉིད་ལས་ནི་འགལ་བ་ཉིད་དེ།སྐྱེ་བ་ཅན་ཐམས་་ཅད་ནི་རྒྱུའི་བདག་ཉིད་དུ་ཡོད་པ་ཁོ་ན་ལས་སྐྱེ་བའི་ཕྱིར།ཞེས་བཟློག་ཅེས་གསུངས་སོ། གོང་གི་གཏན་ཚིགས་དང་དཔེ་མ་བརྗོད་པའི་ཕྱིར། ཞེས་པའི་ལུང་གི་གོ་དོན་ནི་དེ་འདྲའི་བུདྷ་པཱ་ལི་ཏའི་ལུང་དེ་ལས་གཏན་ཚིགས་་དང་དཔེ་གང་རུང་མ་བརྗོད་ཅེས་པའི་དོན་དུ་གོ་མི་རིགས་ཏེ།དེ་འདྲའི་བུདྷ་པཱ་ལི་ཏའི་འུ་ང་དེ་ལས་དཔེ་མ་བརྗོད་པར་འཐད་ཀྱང་དེ་འདྲའི་

90 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བུདྷ་པཱ་ལི་ཏའི་ལུང་དེ་ལས་གཏན་ཚིགས་བརྗོད་པའི་ཕྱིར།འོ་ན་གང་ཞེ་ན། དེ་འདྲའི་ལུང་གི་གོ་དོན་ནི་བུདྷ་པཱ་ལི་ཏའི་དེ་འདྲའི་ལུང་ལས་གཏན་ཚིགས་ཡང་དག་དང་དཔེ་མ་བརྗོད་ཅེས་པའི་དོན་དེ་འཇོག་གོགོང་གི་ཐལ་བར་འགྱུར་བའི་ཚིག་ཡིན་པའི་ཕྱིར། སྐབས་ཀྱི་དོན་ལས་བཟློག་པས་ཞེས་པ་ནི། ཐལ་འགྱུར་ཡིན་ན་བཟློག་དོན་འཕེན་པའི་ཐལ་འགྱུར་ཡིན་དགོས་ཞེས་པའི་དོན་ཡིན་ནམ་ཞེ་ན་དེ་མིན་ཏེ། སྒྲ་ཆོས་ཅན།མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར་ཞེས་པའི་ཐལ་འགྱུར་དེ་ཐལ་འགྱུར་དང་། བཟློག་དོན་མི་འཕེན་པའི་ཐལ་འགྱུར་གཉིས་ཀྱི་གཞི་མཐུན་ཡིན་པའི་ཕྱིར། འོ་ན་དེ་གང་ཞེ་ན། དེ་འདྲའི་བུདྷ་པཱ་ལི་ཏའི་ཐལ་འགྱུར་དེ་ཡིན་ན། འཕུལ་དོན་ལྟར་ན་སྒྲུབ་བྱེད་འཕེན་པའི་ཐལ་འགྱུར་ལས་འོས་མེད་པའི་གནད་ཀྱིས་དེ་འདྲའི་བུདྷ་པཱ་ལི་ཏའི་ཐལ་འགྱུར་དེ་ཡིན་ན་འཕུལ་དོན་ལྟར་ན་ཁྱོད་ཀྱིས་བཟློག་དོན་འཕེན་དགོས་སུ་ཐལ་ཞེས་པའི་དོན་ཅན་ནོ།གོང་གི་གྲུབ་པའི་མཐའ་དང་འགལ་བར་འགྱུར་རོ། ཞེས་པའི་དོན་ནི་ཐལ་འགྱུར་པ་ཁྱོད་ཀྱིས་བདག་སྐྱེ་བཀག་པའི་ཤུགས་ཀྱིས་གཞན་སྐྱེ་དང་སྐྱེ་བ་འབྲས་བུ་དང་བཅས་པ་སོགས་ཐ་སྙད་དུ་འཕེན་པར་འདོད་ན། མཐའ་བཞིའི་སྐྱེ་བ་མེད་པ་དེ་མེད་དགག་ཏུ་ཐལ་འགྱུར་པ་ཁྱོད་ཀྱི་རང་ལུགས་ལ་གྲགས་པ་དེ་དང་ཐ་སྙད་དུ་ཐལ་འགྱུར་པ་ཁྱོད་ལ་ནང་འགལ་དུ་ཐལ་ལོ།ཞེས་པའི་འཕུལ་དོན་ ཅན་ནོ། དེ་འདྲའི་གོ་དོན་གཅིག་ཤོས་ཤིག་ནི།གཞན་སྐྱེ་ཐལ་འགྱུར་པ་ཁྱོད་ཀྱིས་ཐ་སྙད་དུ་བཀག་བཞིན་དུ། ཐལ་འགྱུར་པ་ཁྱོད་ཀྱིས་རང་ལུགས་ལ་བདག་སྐྱེ་བཀག་པའི་ཤུགས་ཀྱིས་ཐ་སྙད་དུ་གཞན་སྐྱེ་།སྤྲ་།་།་སྤྱན། ་ནོ།ཐལ་འགྱུར་བ་ཁྱོད་ལ་ཐ་སྙད་དུ་ནང་འགལ་དུ་ཐལ་ལོ་ཞེས་འོ་ན་མཐའ་བཞི་ལས་སྐྱེ་བ་མེད་པ་མེད་དགག་ཏུ་ཐལ་འགྱུར་པའི་ལུགས་

དབུ་མ་པའི་རྣམ་བཞག་བསྟན་པ། 91ལ་ཐ་སྙད་དུ་ཁས་ལེན་རིགས་སམ་ཞེ་ན་དེ་རིགས་ཏེ། རྩ་ཤེའི་འགྲེལ་ཆེན་ཚིག་གསལ་ལས། མེད་པར་དགག་པ་བརྗོད་པར་འདོད་པའི་ཕྱིར་དང་།ཞེས་ཐ་སྙད་དུ་གསུངས་པའི་ཕྱིར། སློབ་དཔོན་བུདྷ་པཱ་ལི་ཏས། རྒྱུ་མེད་ལས་ཀྱང་སྐྱེ་བ་མེད་དེ། རྟག་ཏུ་ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་དང་། རྩོམ་པ་ཐམས་ཅད་དོན་མེད་པ་ཉིད་ཀྱི་སྐྱོན་དུ་འགྱུར་བའི་ཕྱིར་རོ། ཞེས་པའི་ཐལ་འགྱུར་དེ་རང་རྒྱུད་པའི་སྐབས་འདིར་འཐད་པར་ཐལ། ཟེར་ན་གསལ་བ་མ་གྲུབ་སྟེ། རྩ་ཤེའི་འགྲེལ་ཆེན་ཚིག་གསལ་ལས། འདི་ལ་ཡང་སློབ་དཔོན་ལེགས་ལྡན་འབྱེད། དེ་ལ་ཡང་ཐལ་བར་འགྱུར་བའི་ངག་ཡིན་པའི་ཕྱིར། གལ་ཏེ་སྒྲུབ་པར་བྱ་བ་དང་སྒྲུབ་པར་བྱེད་པ་བཟློག་པ་གསལ་བ་ངག་གི་དོན་དུ་མངོན་པར་འདོད་ན། དེའི་ཚེ་འདི་སྐད་དུ།དངོས་པོ་རྣམས་རྒྱུ་ལས་སྐྱེ་བར་འགྱུར་བ་དང་ལན་འགའ་ཁ་ཅིག་ལས་ཁ་ཅིག་སྐྱེ་བར་འགྱུར་བ་དང་། རྩོམ་པ་འབྲས་བུ་དང་བཅས་པ་ཉིད་དུ་འགྱུར་བའི་ཕྱིར་རོ། ཞེས་བསྟན་པར་འགྱུར་ན། བཤད་པ་དེ་ནི་མི་རིགས་སྟེ། སྔར་སྨྲས་པའི་སྐྱོན་དུ་ཐལ་བར་འགྱུར་བའི་ཕྱིར་རོ། ཞེས་སུན་འབྱིན་སྨྲའོ།ཞེས་གསུངས་པའི་ཕྱིར། དེ་འདྲའི་ལུང་དེ་གོ་སླའོ།ཁ་ཅིག་ན་རེ། སྐབས་འདིར་བདག་སྐྱེ་ཡོད་པར་ཐལ། བདག་ལས་སྐྱེ་བ་ཡོད་པའི་ཕྱིར། ཟེར་ན། ཁྱབ་པ་མ་ངེས། རྟགས་བསྒྲུབས་ཟིན།གསལ་བར་འདོད་མི་ནུས་ཏེ། སྐབས་འདིར་བདག་སྐྱེ་ཞེས་པ་ནི། བདག་གི་འབྲས་བུ་དེ་བདེན་གྲུབ་ཀྱི་བདག་ལས་སྐྱེ་ན་བདག་གི་འབྲས་བུ་ལྟ་བུའི།མིསྲིད་པའི་བདག་སྐྱེ་དང་། མྱུ་གུ་དེ་མྱུ་གུ་རང་ཉིད་ལས་སྐྱེ་ན་མྱུ་གུ་ལྟ་བུའི་དེ་ལས་དེ་སྐྱེའི་བདག་སྐྱེ་དང་། མྱུ་གུ་དང་བདག་ཉིད་གཅིག་ཏུ་གྱུར་བ་ཡང་ཡིན་མྱུ་གུའི་རྒྱུ་ཡང་ཡིན་པ་ཞིག་ལས་མྱུ་གུ་སྐྱེ་ན་མྱུ་གུ་ལྟ་བུའི། བདག་ཉིད་གཅིག་པའི་བདག་སྐྱེ་དང་བཅས་དེ་གསུམ་པོ་གང་རུང་ཞིག་ལ་གོ་བ་ལེན་དགོས་

—92 གྲུབམཐའི་བསྟན་བཅོས་མི་ཤིག་རྡོ་རྗེའི་གོ་ཆ།པའི་ཕྱིར། སློབ་དཔོན་ལེགས་ལྡན་འབྱེད་ཀྱིས། སྐབས་འདིར་དོན་དམ་ང།ར་ནང་ངྒ་སྐྱེ་མཆེད་རྣམ།ས་བདག་ལས་སྐྱེ་བ་མེད་པར་ངེས་ཏེ། ཡོད་པའི་ཕྱིར། དཔེར་ན་ཤེས་པ་ཡོ་ད་པ་བཞིན། ཞེས་བཀོད་ཚོད་དུ་དེ་ལྟར་བཀོད་ཀྱང་སོ་ང་ཚོད་ལ་ནང་གི་སྐྱེ་མཆེད་རྣམས་ཆོས་ཅན། དོན་དམ་པར་བདག་ལས་མི་སྐྱེ་སྟེ། ཡོད་པའི་ཕྱིར། དཔེར་ན་ཤེས་པ་བཞིན། ཞེས་བཀོད་པ་ལ་ཁ་ཅིག་གིས་གོང་གི་སྦྱོར་བ་དེའི་ཚིག་ཟུར་གྱི་དོན་དམ་གྱི་ཁྱད་པར་དེ་དགོས་མེད་ཡིན་ཏེ། མུ་སྟེགས་གྲངས་ཅན་པའི་ལུགས་ལ་མངོན་གསལ་དུ་གྲགས་པའི་མྱུ་གུ་དེ། རང་གི་རྒྱུར་གྱུར་པའི་མངོན་གསལ་མིན་པ་ལྟ་བུའི་མྱུ་གུ་ལས་བདག་ཉིད་གཅིག་པའི་བདག་སྐྱེ་བྱེད་ཀྱང་དེ་འདྲའི་བདག་ཉིད་གཅིག་པའི་བདག་སྐྱེ་དོན་དམ་པ་ལ་ཡོད་དོ་ཞེས་གྲངས་ཅན་པ་དེའི་ལུགས་ལ་མ་གྲགས་པའི་ཕྱིར། ཟེར་ན། ཁྱབ་པ་མ་ངེས་ཏེ། བདག་སྐྱེ་བཀག་པའི་སྔ་རྒོལ་ཡིན་ན། ཁྱོད་མུ་སྟེགས་གྲངས་ཅན་པ་ཡིན་པས་མ་ཁྱབ་པའི་ཕྱིར། ནང་གི་སྐྱེ་མཆེད་རྣམས་ཆོས་ཅན། དོན་དམ་པར་བདག་ལས་མི་སྐྱེ་སྟེ། ཡོད་པའི་ཕྱིར། ཞེས་པའི་ཚིག་ཟུར་གྱི་དོན་དམ་གྱི་ཁྱད་མ་སྦྱར་ན་ཅི་སྐྱོན་ཞེ་ན་དེ་ཤིན་༤སྐྱོན་ཏེ། ཡོད་ན་བདག་ལས་མི་སྐྱེ་བས་མ་ཁྱབ་པའི་ཕྱིར་ཏེ། བདག་གི་འབྲས་བུ་དེ་བདག་ལས་སྐྱེས་ང།་ཡིན་པའི་ཕྱིར།ཁ་ཅིག་ན་རེ། སྐབས་འདིར་གཞན་སྐྱེ་མེད་ང་ར་ཐལ། ཟེར་ན།ཤིན་ཏུ་འདོད་རིགས་་ཏེ། སྐབས་་འདིར་གཞན་སྐྱེ་ཞེས་པ་ནི་མྱུ་གུ་དང་འབྲེལ་མེད་དོན་གཞན་གྱི་རྡོ་སོལ་ལས་་མྱུ་གུ་སྐྱེ་ན་མྱུ་གུ་ལྟ་བུའི། འབྲེལ་མེད་དོན་གཞན་གྱི་གཞན་སྐྱེ་དང་མྱུ་གུའི་ས་བོན་ལས་་བདེན་གྲུབ་ཀྱི་སྒོ་ནས་་མྱུ།་གུ་སྐྱེས་ན་མྱུ་གུ་ལྟ་བུའི། མི་སྲིད་པའི་གཞན་སྐྱེ་དང་བཅས།་དེ་གཉིས་གང་རུང་ཞིག་ལ་གོ་བ་ལེན་དགོས་པའི་ཕྱིར།སྐབས་་འདིར་སློབ་དཔོན་ལེགས་ལྡན་འབྱེད་ཀྱིས། དོན་དམ་པར་ནང་

དབུ་མ་པའི་རྣམ་བཞག་བསྟན་པ། 93གི་སྐྱེ་མཆེད་རྣམ་ས་དེ་དག་གི་རྐྱེན་གཞན་དག་ལས་སྐྱེ་བ་མེད་དེ། གའན་ཡིན་པའི་ཕྱིར། དཔེར་ན་བུམ་པ་བཞིན་ནོ། ཞེས་བཀོད་ཚོད་ལ་དེ་ལྟར་བཀོད་ཀྱང་། སོང་ཚོད་ལ་ནང་གི་སྐྱེ་མཆེད་རྣམས་ནང་སི་སྐྱེ་མཆེད་དེ་དག་གི་རྐྱེན་དུ་གྱུར་པའི་ཕྱི་རོལ་གྱི་བེམ་ཆོས་ཆོས་ཅན། ཁྱོད་ལས་དོན་དམ་པར་མི་སྐྱེ་སྟེ།ཁྱོད་ལས་གཞན་ཡིན་པའི་ཕྱིར། དཔེར་ན་སྣལ་མ་བུམ་པ་བཞིན། ཞེས་བཀོད་པ་ལ་ཁ་ཅིག་གིས་གོང་གི་སྦྱོར་བའི་ཚིག་ཟུར་གྱི་དོན་དམ་གྱི་ཁྱད་པར་དེ།སྦྱར་ཅི་དགོས་ཤེ་ན་དེ་ཤིན་ཏུ་དགོས་ཏེ། ཐ་སྙད་དུ་ནང་གི་སྐྱེ་མཆེན་རྣམས་ནང་གི་སྐྱེ་མཆེད་དེ་དག་གི་རྐྱེན་དུ་གྱུར་པའི་ཕྱི་རོལ་གྱི་བེམ་ཆོས་ལས་གཞན་པའི་སྒོ་ནས་སྐྱེ་བའི་ཕྱིར། ནས་མྱུག་གི་ས་བོན་དུ་གྱུར་པའི་ནས་ཇོག་དང་ནས་མྱུག་གཉིས་ཆོས་ཅན། གཞན་ཡིན་ཏེ། ཁྱོད་ཕན་ཚུན་མ་བསྡུས་པར་ངེས་པའི་རྒྱུ་འབྲས་གང་ཞིག ཁྱོད་བདག་ཉིད་གཞན་ཡིན་ པའི་ཕྱིར།རྟགས་ཁྱབ་སླ། དེ་གས་ལ་བ་གྲུབ་སྟེ། ས་ལུ་ལྗང་པའི་མདོ་འགྲེལ་ལས།གང་གི་ཕྱིར་ས་བོན་ཡང་གཞན་ཉིད་ལ་མྱུ་གུ་ཡང་གཞན་ཉིད་དེ། ཞེས་གསུངས་པའི་ཕྱིར། འོ་ན་སློབ་དཔོན་ཀླུ་སྒྲུབ་ཀྱིས། རྒྱུ་དང་འབྲས་བུ་གཞན་ཉིད་དུ། ། ནམ་ཡང་འཐད་པར་མི་འགྱུར་རོ། ། ཞེས་གསུངས་པ་དེ་འདིར་མི་འཐད་པར་ཐལ་ལོ་ཞེ་ན་དེ་འདྲའི་སྐྱོན་མེད་དེ། སློབ་དཔོན་ཀླུ་སྒྲུབ་ཀྱིས། རྒྱུ་དང་འབྲས་བུ་གཞན་ཉིད་དུ། ། ནམ་ཡང་འཐད་པར་མི་འགྱུར་རོ། ། ཞེས་པ་འི་ལུང་དོན་ནས་མྱུག་གི་ས་བོན་དུ་གྱུར་པའི་ནས་རྡོག་དང་ནས་མྱུག་གཉིས་ལྟ་བུའི་རྒྱུ་འབྲས་རྣམས་དོན་དམ་པར་གཞན་ཡིན་པར་མི་འཐད་དོ།།སྣ་༵་དཱི་སྤྲི་དྔྷ་་དོན་དུ་ཐ་སྙ་ད་དུ་འཐད་པའི་ཕྱིར། ད་དུང་དེ་དང་འདྲ་བ་འོན་ཀྱང་ཐལ་འགྱུར་པའི་ལུགས་ལ་མྱུ་གུ་དང་མྱུ་གུའི་ས་བོན་གཉིས་གཞན་མ་ཡིན་ཚུལ་ཐ་སྙ་ད་དུ་འཆད་པར་འགྱུར་རོ། འདིར་ནང་གི་སྐྱེ་མཆེད་

94 གྲུབ་མཐའི་བསྟན་བཅོསམི་ཤིག་རྡོ་རྗེའི་གོ་ཆ།རྣམས་ཆོས་ཅན། ཁྱོད་རྒྱུ་མེད་ངོ་བོ་ཉིད་ལས་མི་སྐྱེ་སྟེ། ཡོད་པའི་ཕྱིར།དཔེར་ན་བུམ་པ་བཞིན། ཞེས་པའི་དོན་གོ་སླའོ།ཁ་ཅིག་ན་རེ། འདོད་ཆགས་ཡིན་ན་ཉོན་མོངས་ཡིན་པས་མ་ཁྱབ་པར་ཐལ། སྲེད་པ་ཡིན་ན་འདོད་ཆགས་ཡིན་པས་མ་ཁྱབ་པའི་ཕྱིར། ཞེ་ན་ཁྱབ་པ་མ་ངེས། རྟགས་གྲུབ་སྟེ། ཞི་བ་ལྷས། སྲེད་དེ་ཉོན་མོངས་ཅན་མིན་ཡང་། ཀུན་རྨོངས་བཞིན་དུ་ཅི་སྟེ་མེད། ཅེས་གསུངས་པ་གང་ཞིག་འདོད་ཆགས་ཡིན་ན་སྲེད་པ་ཡིན་པས་ཁྱབ་ཀྱང་སྲེད་པ་ཡིན་ན་ཉོན་མོངས་པའི་དུག་གསུམ་གང་རུང་ཡིན་མི་དགོས་པའི་ཕྱིར།ཁ་ཅིག་ན་རེ། མ་རིག་པ་ཡིན་ན་ཉོན་མོངས་ཡིན་པས་མ་ཁྱབ་པར་ཐལ།ཉོན་མོངས་ཅན་མ་ཡིན་པའི་མ་རིག་པ་དང་ཀུན་རྨོངས་གང་རུང་ཡིན་ན།ཉོན་མོངས་ཡིན་པས་མ་ཁྱབ་པའི་ཕྱིར། ཟེར་ན་ཁྱབ་པ་མ་ངེས། རྟགས་གྲུབ་སྟེ། སྐྱབས་འགྲོ་བདུན་ཅུ་པ་ལས། མི་ཤེས་ཉོན་མོངས་མིན་སྤོངས་ཕྱིར། ། ཕྱིས་ནི་སངས་རྒྱས་ཀྱིས་བསྐུལ་བས། ། ཞེས་དང་། མ་རིག་ཉོན་མོངས་མེད་ཡོད་པས། ། རྣམ་པ་ཀུན་མཁྱེན་སྤངས་པ་ཉིད། ། ཅེས་གསུངས་པ་གང་ཞིག་མ་རིག་པ་ཡིན་ན་ཀུན་རྨོངས་ཡིན་པས་ཁྱབ་ཀྱང་། ཀུན་རྨོངས་ཡིན་ན་མ་རིག་པ་ཡིན་པས་མ་ཁྱབ་པའི་ཕྱིར། འདོད་ཆགས་དང་མ་རིག་པ་གཉིས་ཉོན་མོངས་ཡིན་པར་ཐལ། དབུ་མ་འཇུག་པའི་རང་འགྲེལ་ལས། དེ་ལ་ཉོན་མོངས་པ་དག་ནི་མ་རིག་པ་དང་། འདོད་ཆགས་ལ་སོགས་པ་དག་སྟེ། ཞེས་ཉོན་མོངས་པའི་དུག་གསུམ་ཉོན་མོངས་ཡིན་པར་གསལ་བར་བསྟན་པ་གང་ཞིག་ཉོན་མོངས་པའི་དུག་གསུམ་ཉོན་མོངས་ཡིན་པ་ནི་ཐལ་རང་གཉིས་གའི་ལུགས་ལ་ཐ་སྙད་དུ་འཐད་པའི་ཕྱིར། གནད་འདི་མ་རྟོགས་པའིགངས་ཅན་པ་ལ་ལས་ཉོན་མོངས་པའི་དུག་གསུམ་གང་རུང་ཡིན་ལ་ཉོན་མོངས་མ་ཡིན་པ་ཞིག་བཞག་ནས་འདི་ནི་ཐལ་འགྱུར་པའི་ལུགས་ཀྱི་ཐུན་མོང་མ་

དབུ་མ་པའི་རྣམ་བཞག་བསྟན་པ། 95ཡིན་པའི་རྣམ་བཞག་ཡིན་ནོ། ཞེས་འུད་ཆེར་བསྒྲགས་དགོས་སོང་བ་ཡིན་ནོ།ཁ་ཅིག་ན་རེ། རང་རྒྱུད་པ།འི་ལུགས་འདིར་ཀུན་གཞིའི་རྣམ་ཤེས་དེ་གཏན་མེད་ཡིན་པར་ཐལ། རང་རྒྱུད་པའི་ལུགས་འདིར་ཡིད་ཀྱི་རྣམ་ཤེས་ལས་གཞན་དུ་གྱུར་པའི་ཀུན་གཞིའི་རྣམ་ཤེས་དེ་གཏན་མེད་ཡིན་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ། རྟོག་གེ་འབར་བ་ལས། རྣམ་པར་སྨིན་པ་དང་། ངར་སེམས་པ་དང་། རྣམ་པར་རིག་པ་ཞེས་བྱ་བ་རྣམ་པར་ཤེས་པ་གསུམ་གྱུར་པ་དེ་བདག་ཅག་གིས་མི་འདོད་དོ། ཞེས་གསུངས་པའི་ཕྱིར། རྩ་བའི་གསལ་བར་འདོད་མི་ནུས་ཏེ། རྟོག་གེ་འབར་བ་ལས།འོན་ཀྱང་དེ་ནི་སེམས་ཀྱི་གནས་སྐབས་ཀྱི་ཁྱད་པར་ཡིན་པར་འདོད་དོ། ཞེས་གསུངས་པའི་ཕྱིར། རང་ལ་ལྡན་པའི་བག་ཆགས་དུ་མས་གོས་པའི་ཡིད་ཀྱི་རྣམ་པར་ཤེས་པ་དེ་ཀུན་གཞིའི་རྣམ་པར་རིག་པ་དང་ཡིད་ཀྱི་རྣམ་ཤེས་རང་ལ་བསམ་ནས་ངའོ་སྙམ་པའི་ཉོན་མོངས་ཅན་གྱི་ཡིད་ཀྱི་རྣམ་ཤེས་ཉོན་ཡིད་དང་།རྣམསྨིན་དུ་གྱུར་པའི་ཆ་ནས་བཞག་པའི་སེམས་པར་གྱུར་པའི་བག་ཆགས་དེ་རྣམ་སྨིན་དུ་གྱུར་པའི་ཆ་ནས་བཞག་པའི་ཀུན་གཞི་བཅས་སུ་འཇོག་རིགས་སོ།དེས་ན་སེམས་ཙམ་པའི་ལུགས་ལ་ཡིན་ཀྱི་རྣམ་ཤེས་ལས་གཞན་དུ་གྱུར་པའི་ཀུན་གཞིའི་རྣམ་ཤེས་འཇོག་རྒྱུ་ཡོད་ཅིང་། རང་རྒྱུད་པའི་ལུགས་ལ་ཡིད་ཀྱི་རྣམ་ཤེས་ལས་གཞན་དུ་གྱུར་པའི་ཀུན་གཞི་མེད་ཀྱང་ཀུན་གཞི་ཡོད་ཚུལ་སོགས་ཕལ་ཆེར་གྱི་རྣམ་བཞག་གི་ཆ་ནས་སེམས་ཙམ་པ་དང་རང་རྒྱུད་པ་གཉིས་ཀྱི་འདོད་ཚུལ་འདྲའོ། ཐལ་འགྱུར་པའི་ལུགས་ལ་ཐ་སྙད་དུ་ཀུན་གཞི་ནི་བདེ་བར་གཤེགས་པའི་སྙིང་པོ་ལ་གོ་དགོས་ཚུལ་ཐ་སྙད་དུ་འཆད་པར་འགྱུར་རོ།འོན་ཀྱང་བག་ཆགས་སོགས་ཀྱི་རྣམ་བཞག་ཕལ་ཆེར་རང་རྒྱུད་པའི་ལུགས་ལྟར་དུ་ཐལ་འགྱུར་པའི་ལུགས་ལའང་ཐ་སྙད་དུ་རིགས་འགྲེ་བར་བྱའོ།དབུ་མ་རང་རྒྱུད་པའི་ལུགས་ལ་ཀུན་གཞིའི་སྟོང་གི་དགེ་བའི་བག་ཆགས་སོ་གས་

96 གྲུབ་རྨེ་ཐའི་བསྟན་བཅོས་མི་ཐིག་རྡོ་རྗེའི་གོ་ཆ།སེམས་པ་རུ་འཇོག་ཅིང་། སངས་རྒྱས་ཀྱི་ས་ལ་ཀུན་གཞིའི་རྣམ་ཤེས་མེད་དོ་ཞེས་ཐ་སྙད་དུ་འཐད་དོ།ཁ་ཅིག་ན་རེ། དོན་དམ་གྱི་བདེན་པ་དེ་ཡོད་པའང་མ་ཡིན། དོན་དམ་གྱི་བདེན་པ་དེ་མེད་པའང་མ་ཡིན། དོན་དམ་གྱི་བདེན་པ་དེ་ཡོད་པ་དང་མེད་པ་གཉིས་གའང་མ་ཡིན། དོན་དམ་གྱི་བདེན་པ་དེ་ཡོད་པ་དང་མེད་པ་གཉིས་མ་ཡིན་པ་རུའང་གཞི་མ་གྲུབ་ཅེས་ཟེར་མི་རིགས་པར་ཐལ། ཡོད་པ་མ་ཡིན་ན་མེད་པ་ཡིན་དགོས། མེད་པ་མ་ཡིན་ཡོད་པ་ཡིན་དགོས་པའི་ཕྱིར།ཟེར་ན། རྟགས་མ་གྲུབ་སྟེ། བདག་ཅག་གི་སྟོན་པ་ཐུགས་རྗེ་ཅན་ཤཱཀྱའི་ཏོག་གི་ཞལ་སྔ་ནས། འོད་སྲུངས་ཀྱིས་ཞུས་པའི་མདོ་ལས། འོད་སྲུངས་ཡོད་ཅེས་བྱ་བ་ནི་མ།ཐའ་གཅིག་གོ མེད་ཅེས་བྱ་བ་ནི་མཐའ་གཉིས་སོ། དེ་གཉིས་ཀྱི་དབུས་གང་ཡིན་པ་དེ་ནི་དབུ་མའི་ལམ་ཞེས་དང་། ཏིང་འཛིན་རྒྱལ་པོ་ལས། ཡོད་དང་མེད་ཅེས་བྱ་བ་གཉིས་ག་མཐའ། ཞེས་དང་། མགོན་པོ་ཀླུ་སྒྲུབ་ཀྱིས། ཡོད་ཅེས་བྱ་བ་རྟག་པ་འཛིན། ། མེད་ཅེས་བྱ་བ་ཆད་པར་ལྟ། ། ཞེས་དང་། ཨརྶཱ་དེ་བས། ཡོད་མིན་མེད་མིན་ཡོད་མེད་མིན། །ཞེས་དང་། འཛམ་གླིང་མཁས་མཆོག་བྱེ་བའི་གཙུག་རྒྱན་མི་ཕམ་པདྨ་དཀར་པོའི་ཞལ་སྔ་ནས། ཡོད་པ་མ་ཡིན་ན་མེད་པ་ཡིན་པར་འགྲོ་བ་ལྟ་བུ་ནི་མ་ཡིན་ཏེ། དེ་ལྟ་ན་ཡོད་མིན་མེད་མིན་ཡོད་མེད་མིན། ། གཉིས་གའི་བདག་ཉིད་མིན་པའང་མིན། ། ཞེས་་པ་དང་འགལ་བར་འགྱུར་རོ། ཞེས་དང་།དགྱེས་མཛད་ལོ་ཙཱ་ཆེན་པོའི་ཞལ་སྔ་ནས། ཡོད་མེད་མཐའ་ལས་འདས་པ་ཞིག ཅེས་སོགས་་གསུངས་པའི་ཕྱིར། ཧྭ་ཤང་མ་ཧྭ་ཡ་ནའི་ལྟ་བ་མདོར་བསྡུས་་པའི་བསྟན་བཅོས་ལས། ཡེ་ཤེས་་སྐད་ཅིག་མ་དོན་དམ་པར་མེད་པར་མངོན་ལ། ཞེས་་གསུངས་པ་ལ་དྲང་པོར་བརྟག་ན་ཆོས་ཐམས་ཅད་དོན་དམ་པར་རི་བོང་གི་རྭ་ལྟར་གཏན་མེད་ཡིན་ཞེས་ཐ་སྙད་དུ་ཟེར་བའི་ཕྱིས་ཀྱི་སྐྱེས་བུ་

དབུ་མ་པའི་རྣམ་བཞག་བསྟན་པ། 97ཁ་ཅིག་སྒ་ལུགས་དང་རྒྱ་ནག་ཧྭ་ཀྱང་མ་ཧྭ་ཡ་ན་གཉིས་ཀྱི་ལུསས་གཉིས་ཤིན་ཏུ་འདྲ་བ་ལ་བསྙོན་བརྡུང་རྒྱུ་མེད་ཅིང་། ད་དུང་དེ་འདྲའི་ཕྱིས་ཀྱི་སྐྱེས་བུ་ལ་ལས་་དོན་དམ་པར་ཡོད་པའང་མ།་ཡིན། དོན་དམ་པར་མེད་པའང་མ་ཡིན།དོན་དམ་པ་ལ་ཡོད་མེད་གཉིས་ཀ་མ་ཡིན་དོན་དམ་པ་ཡོད་མེད་གཉིས་ཀ་མ་ཡིན་པའང་མ་ཡིན། ཞེས་དོན་དམ་པར་མཐའ་བཞི་ལས་འདས་་སོ་ཞེས་ཐ་སྙད་དུ་གསུངས་པའི་མགོན་པོ་ཀླུ་སྒྲུབ་ཀྱི་ཆོས་ཚུལ་སེང་གེའི་ང་རོ་ལ་རྒྱ་ནག་གི་ཧྭ་ཤང་མ་ཧཱ་ཡ་ནའི་ལུགས་དང་འདྲའོ་ཞེས་སྐད་ངན་འབྱིན་པ་ནི། མགོན་པོ་ཀླུ་སྒྲུབ་ཀྱིས། ཁྱོད་ནི་རང་གི་སྐྱོན་རྣམས་ནི། ། ང་ལ་ཡོངས་སུ་སྒྱུར་བྱེད་པ།རྟ་ལ་མངོན་པར་ཞོན་བཞིན་དུ། ། རྟ་ཉིད་བརྗེད་པར་གྱུར་བ་བཞིན། །ཞེསགསུངས་པ་ལྟར་རང་ཉིད་ཧྭ་ཤང་མ་ཧྭ་ནའི་རྗེས་སུ་་ཕྱོགས་བཞིན་དུ་ཧྭ་ཤང་མ་ཧཱ་ཡ་ནའི་ལྟ་བ་དང་ཕྱོགས་ཙམ་ཡང་མི་ཉེ་བའི་ཡབ་རྗེ་ཀླུ་སྒྲུབ་ཀྱི་སྲོལ་ཆེན་ཕྱེས་པའི་སྤྲོས་བྲལ་གྱི་ལྟ་བ་ནི་ཧཱ་ཤང་མ་ཧཱ་ནའི་ལུགས་ཡིན་ཞེས་རྫུན་ཆེན་སྨྲ་བ་ནི་ཀྱེ་མ་ཀྱི་ཧུད། ཡོད་པ་མ་ཡིན་ན་མེད་པ་ཡིན་དགོས། མེད་པ་མ་ཡིན་ན་ཡོད་པ་ཡིན་དགོས་ཞེས་ཨུ་ཚུགས་སུ་སྨྲ་བ་ནི། ཡོད་མེད་གཉིས་ལས་འདས་པའི་གནས་ལུགས་ཀྱི་རང་ངོ་མ།་ཤེས་པ་འི་ཡུས་ཆེ་སྨྲ་བ་ཡིན་ནོ།འདི་ལ་དཔེ་ངོ་མཚར་ཅན་ཞིག་མཁས་དབང་དགེ་འདུན་ཆོས་འཕེལ་གྱིས་ཀྱང་གསུངས་པ་ནི་འདི་ལྟ་སྟེ། ཆོས་ཉིད་སྤྲོས་པའི་མཐའ་བརྒྱད་དང་བྲལ་བ་ལ་ཆད་ལྟ་ཡིན་ནོ་སོགས་་སྨྲ་བ་འདི་ཡང་རང་ཅག་གི་སེམས་ལ་ཡོད་མེད་གཉིས་ལས་གཞན་ངོ་མི་ཤེས་པའི་རྒྱུ་མཚན་གྱིས་ཡིན་ཀྱང་། རང་ཅག་གི་སེམས་་ལ་འཆར་མི་ནུས་་པའི་རྒྱུ་མ།ཚན་གྱིས་མི་སྲིད་ང་་དང་མེད་པར་ག་ལ་གྲུབ།དཔེར་ན། འོ་མ་་ལས་གཞན་པའི་མངར་ཆ་གཞན་ཅི་ཡང་རྒྱུས་མེད་པའི་བྱང་ཐང་གི་ཡུལ་ཞིག་ཏུ་སློབས་ན། མངར་ཆ་ཡིན་ན་འོ་མ་ཡིན་དགོས། འོ་མ་མིན་ན་མངར་ཆ་ཡང་མིན་དགོས་ཞེས་་ཨུ་ཚུགས་བྱེད་པརེ་ངེས་ཤིང་། ཡུལ་

90 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།དེའི་མི་རྣམས་ཀྱི་སྣང་ངོར་འོ་མ་མིན་པ་དང་། མངར་མོ་ཡིན་པ་གཉིས་དངོས་འགལ་མཐར་ཐུག་ཅིག་ཡིན་ལ། དེ་འདྲ་སྨྲ་མཁན་ཡང་ཀུན་རྫོབ་ལ་སྐུར་བ་འདེབས་པའི་ཆད་ལྟ་ཆེན་པོ་ཡིན་ནོ།དེ་བཞིན་དཔེར་ན། རྣལ་རྒྱལ་དང་ཚེ་རིང་གཉིས་ལས་མི་གཞན་གང་ཡང་ངོ་མི་ཤེས་པ་ཞིག་ཡིན་ན། ཁྱིམ་ཞིག་གི་ནང་དུ་མི་ཡོད་པར་ནི་ཐག་ཆོད།རྣམ་རྒྱལ་མེད་པར་ཐག་ཆོད་ཚེ་མི་དེ་ཚེ་རིང་ཡིན་པར་ཐག་ཆོད། དེ་གཉིས་ལས་གཞན་པའི་མི་ངོ་མི་ཤེས་པའི་རྒྱུ་མཚན་གྱིས། དེ་གཉིས་པོ་གཅིག་མིན་ན་གཅིག་ཡིན་དགོས་ཞེས་ཨུ་ཚུགས་བྱེད་པ་དང་འདྲ། ཞེས་གསུངས་སོ།ཁ་ཅིག་ན་རེ། དོན་དམ་པའི་བདེན་པ་དེ་ཡོད་མེད་གཉིས་ཀ་ལས་འདས་སོ་ཞེས་ཟེར་མི་རིགས་པར་ཐལ། དོན་དམ་པའི་བདེན་པ་དེ་དོན་དམ་པ་ལ་མེད་པའི་གནད་ཙམ་གྱིས་དོན་དམ་པའི་བདེན་པ་དེའི་རྟག་མཐའ་སེལ་ཞིང་། དོན་དམ་པའི་བདེན་པ་དེ་ཀུན་རྫོབ་ཙམ་དུ་ཡོད་པའི་གནད་ཙམ་གྱིས་དོན་དམ་ པའི་བདེན་ པ་དེའི་ཆད་མཐའ་སེལ་དགོས་ པའི་ཕྱིར་ ཟེར་ན།རྟགས་མ་གྲུབ་སྟེ། དོན་དམ་པའི་བདེན་པ་དེ་དོན་དམ་པར་མེད་ན་དོན་དམ་པའི་བདེན་པ་དེ་དོན་དམ་པར་ཆད་མཐར་ལྷུང་པར་འགྱུར་ཞིང་། དོན་དམ་པའི་བདེན་པ་དེ་ཀུན་རྫོབ་ཏུ་ཡོད་པ་ཡིན་ན་དོན་དམ་པའི་བདེན་པ་དེ་ཀུན་རྫོབ་ཏུ་རྟག་མཐའ་ལ་ལྷུང་བར་འགྱུར་བའི་ཕྱིར།འདི་ལ་དགོངས་ཏེ་གངས་ཅན་གྱི་པཎྜིཏ་རྫོགས་པའི་སངས་རྒྱས་པདྨ་དཀར་པོའི་ཞལ་སྔ་ནས། འདི་ནི་རྟག་ཆད་གཉིས་ཀུའི་ཕྱོགས་སུ་ལྷུང་སྟེ་ཞེས་དང་། དོན་དམ་ཆད་པ་དང་ཀུན་རྫོབ་རྟག་ལྟར་སོང་ཞིང་ཕྱོགས་གཉིས་སུ་གཟུང་རུང་བསྡད་པས་གཞི་གཅིག་གི་སྟོང་དུ་ཕྱོགས་ལྷུང་སེལ་མ་ཤེས་སོ།ཞེས་གསུངས་སོ། རྩ་བའི་གསལ་བར་འདོད་མི་ནུས་ཏེ། དོན་དམ་གྱི་བདེན་པ་རང་ཉིད་ཡོད་མེད་གཉིས་ལས་འདས་པའི་སྒོ་ནས་དོན་དམ་གྱི་བདེན་

དབུ་མ་པའི་རྣམ་བཞག་བསྟན་པ། 99པ་དེའི་མཐའ་གཉིས་ཀྱི་ཕྱོགས་ལྷུང་དེ་སེལ་ཤེས་དགོས་པ་ལས། རྒྱ་གར་གྱི་རྡོ་རྗེ་གདན་གྱི་མཆོད་རྟེན་དེ་རྒྱ་ནག་གི་རི་བོ་རྩེ་ལྔའི་སྟོང་ལ་མེད་པའི་གནད་ཙམ་གྱིས་རྒྱ་གར་གྱི་རྡོ་རྗེ་གདན་གྱི་མཆོད་རྟེན་དེ་རྟག་མཐའ་ལས་གྲོལ། རྒྱ་གར་གྱི་རྡོ་རྗེ་གདན་གྱི་མཆོད་རྟེན་དེ་རྒྱ་གར་གྱི་རྡོ་རྗེ་གདན་ལ་ཡོད་པའི་གནད་ཙམ་གྱིས་རྒྱ་གར་གྱི་རྡོ་རྗེ་གདན་གྱི་མཆོད་རྟེན་དེ་ཆད་མཐའ་ལས་གྲོལ་ཞེས་པ་ལྟར་དོན་དམ་གྱི་བདེན་པ་དེ་དོན་དམ་པར་མེད་པའི་གནད་ཙམ་གྱིས་དོན་དམ་གྱི་བདེན་པ་དེ་རྟག་མཐའ་ལས་གྲོལ་བ་དང་། དོན་དམ་གྱི་བདེན་པ་དེ་ཀུན་རྫོབ་ཏུ་ཡོད་པའི་གནད་ཙམ་གྱིས་དོན་དམ་གྱི་བདེན་པ་དེ་ཆད་མཐའ་ལས་གྲོལ་བ་གཉིས་ཀྱི་གཞི་མཐུན་གྱི་རབ་དབྱེ་འདི་མི་འཐད་པ་གང་ཞིག་དོན་དམ་ཡོད་མེད་གཉིས་ལས་འདས་པའི་ཕྱིར།འདི་ལ་དགོངས་ཏེ་མི་ཕམ་པདྨ་དཀར་པའི་ཞལ་སྔ་ནས། གཞི་གཅིག་གི་སྟོང་དུ་ཕྱོགས་ལྷུང་སེལ་མ་ཤེས་སོ། ཞེས་གསུངས་སོ། འོན་ཀྱང་ཀུན་རྫོབ་ཀྱི་མཐའ་བཞི་ནི། དོན་དམ་པར་ཡོད་པ་དང་། དོན་དམ་པར་མེད་པ་དང་། དོན་དམ་པར་ཡོད་མེད་གཉིས་ཀ་ཡིན་པ་དང་། དོན་དམ་པར་ཡོད་མེད་གཉིས་ཀ་མ་ཡིན་པ་ཡིན་པ་བཅས་ཐ་སྙད་དུ་འཇོག་རིགས་ཤིང་། བུམ་སོགས་ཀྱི་ཆོས་ཀུན་མཐའ་དེ་བཞི་དང་བྲལ་ལོ། འདི་ལ་དགོངས་ནས་མགོན་པོ་ཀླུ་སྒྲུབ་ཀྱིས། ཡོད་དང་མེད་པ་ལ་སོགས་བཞི། ། ཞི་བ་འདི་ལ་ག་ལ་ཡོད། ། ཅེས་གསུངས། དོན་དམ་གྱི་མཐའ་བཞི་ནི། ཡོད་པ་དང་།མེད་པ་དང་། ཡོད་མེད་གཉིས་ཀ་དང་། ཡོད་མེད་གཉིས་ཀ་མ་ཡིན་པ་རུ་གཞི་གྲུབ་པ་བཅས་འཇོག་རིགས་སོ། དོན་དམ་གྱི་བདེན་པ་ཀུན་མཐའ་དེ་བཞི་དང་། བྲལ་བའོ། འདི་ལ་དགོངས་ནས་རྒྱལ་སྲས་ཨཪྷ་དེ་བའི་ཞལ་སྔ་ནས། ཡོད་མིན་མེད་མིན་ཡོད་མེད་མིན། ། གཉིས་ཀུའི་བདག་ཉིད་མིན་པའང་མིན། ། མཐའ་བཞི་ལས་གྲོལ་དབུ་མ་པ། ། མཁས་པ་རྣམས་ཀྱི་དེ་ཁོ་

100 གྲུབ་མཐའི་བསྟན་བཅོས་མི་ཤིག་རྡོ་རྗེའི་སོ་ཆ།ནའོ། ། ཞེས་གསུངས་སོ། དེས་ན་ཀུན་རྫོབ་ཀྱི་མཐའ་ཡིན་ན་དོན་དམ་གྱི་མཐའ་དང་མཐའ་གཉིས་ཀ་ཡིན་པས་ཁྱབ་ཀྱང་། དོན་དམ་གྱི་མཐའ་ཡིན་ན་ཀུན་རྫོབ་ཀྱི་མཐའ་དང་མཐའ་གཉིས་ཀ་ཡིན་པས་མ་ཁྱབ་པ་ནི་ཤིན་ཏུ་གལ་ཆེ་བའི་དཀའ་གནད་དོ།ཁ་ཅིག་ན་རེ། དོན་དམ་གྱི་བདེན་པ་དེ་ཡོད་པའང་མ་ཡིན་དོན་དམ་གྱི་བདེན་པ་དེ་མེད་པའང་མ་ཡིན་དོན་དམ་གྱི་བདེན་པ་དེ་ཡོད་མེད་གཉིས་ཀུའང་མ་ཡིན་དོན་དམ་གྱི་བདེན་པ་དེ་ཡོད་མེད་གཉིས་ཀ་མ་ཡིན་པ་རུའང་གཞི་མ་གྲུབ། ཅེས་ཟེར་བ་ནི་རྒྱ་ནག་ཧྭ་ཤང་མ་ཧྭ་ཡ་ནའི་ལྷམ་བོད་ལ་ལུས་་པས་ལན་ནོ། ཞེས་ཟེར་བ་ནི་ཏེ་ཏེ་ཧེ་འདི་ནི་ཁ་དང་སྣ་ནོར་བའི་དཔེ་ལྟར་སོང་སྟེ།རྒོལ་བ་འདི་པས་ཧྭ་ཤང་གི་ལྷམ་བོད་ལ་ལུས་སོ་ཞེས་པའི་གཏམ་རྒྱུད་ཙམ་ནི་གོ་མྱོང་ཡང་ཧྭ་ཤང་ཟེར་ཚད་མཁས་པ་ཀ་མ་ལ་ཤི་ལའི་རྩོད་ཟླར་གྱུར་པའི་ཧྭ་ཤང་མ་ཧཱ་ཡ་ན་ཡིན་དགོས་སོ་བསམ་ནས་འཁྲུལ་པའི་གཟེབ་ཏུ་ཆུད་སྣང་ངོ་།འོ་ན་གང་འདྲ་ཡིན་ཟེར་ན་འདི་ལྟར་ཡིན་ཏེ། ལྷ་སྲས་ཁྲི་སྲོང་ལྡེའུ་བཙན་གྱི་ཡབ་སྐུ་མྱ་ངན་ལས་འདས་པའི་རྗེས་སུ་ཞང་བློན་མ་ཞང་གྲོམ་པ་སྐྱེས་སོགས་དམ་ཆོས་ལ་སྡང་བའི་སྡིག་བློན་དུ་མས་ཤཱཀྱ་མུ་ནིའི་སྐུ་བརྙན་བྱེ་མའི་དོང་དུ་སྦས། དེའི་དུས་སུ་ཤཱཀྱ་མུ་ནེའི་སྐུ་བརྙན་གྱི་དཀོན་གཉེར་ཡིན་པའི་རྒྱའི་ཧྭ་ཤང་རྒན་པོ་ཞིག་ཡོད་པ་དེ་སླར་རྒྱ་ཡུལ་དུ་བསྐུད་པས་དེ་འདྲའི་དཀོན་གཉེར་དུ་གྱུར་བའི་རྒྱའི་ཧྭ་ཤང་རྒན་པོ་དེ་རྒྱ་བོད་གཉིས་ཀྱི་ས་མཚམས་སུ་འབྱོར་དུས་དེ་འདྲའི་ཧྭ་ཤང་རྒན་པོ་ཁོང་ན་རེ། ངའི་ལྷམ་ཡ་གཅིག་ཁར་སང་གི་འགྲོ་ལམ་དུ་ལུས་པས་ད་དུང་བོད་ཡུལ་དུ་དམ་པའི་ཆོས་མེ་སྟག་ཙམ་་ཞིག་འབྱུང་ཞེས། ལུང་བསྟན་པ་པོ་ནི་ཀ་མ་ལ་ཤི་ལའི་རྩོད་ཟླར་གྱུར་བའི་ཧྭ་ཤང་དེགཏན་ནས་་མིན་པར་དེ་འདྲའི་དཀོན་གཉེར་དུ་གྱུར་པའི་ཧྭ་ཤང་རྒན་པོའི་རང་དུས་ན་དེ་འདྲའི་ཧྭ་ཤང་རྒན་པོ་དེ་ཡིན་ཏེ། གངས་ཅན་གྱི་མཁས་པ་

དབུ་མ་པའི་རྣམ་བཞག་བསྟན་པ། 101ཕལ་ཆེ་བའི་ཁུངས་དག་ཏུ་ཡིད་ཆེས་གནང་བའི་རྦ་བཞེད་བཙང་མ་ལས།ཡབ་རྒྱལ་པོ་ལོ་དྲུག་ཅུ་རྩ་གསུམ་བཞེས་པ་ན། ཡ་འབྲོག་སྤྲ་ཚལ་དུ་ཆེབས་སྒྲོན་པས་གྲོངས། རྒྱལ་བུ་ཆབ་སྲིད་བཞེས་མ་ཐག་ཏུ་སྐུ་ནར་མ་སོན་པས།ཞང་བློན་མ་ཞང་གྲོམ་པ་སྐྱེས་ན་རེ། རྒྱལ་པོ་སྐུ་ཚེ་ཐུང་བ་ཆོས་བྱས་པས་ལེན་ཏེ་བཀྲ་མ་ཤིས། ཚེ་ཕྱི་མ་སྐྱེ་བ་ལེན་ཟེར་བ་རྫུན་ཡིན། ཚེ་འདིའི་རྐྱེན་ཟློག་བོན་གྱིས་བྱེད། སུ་ཆོས་བྱེད་པ་ཕོ་རིང་དུ་མཐར་སྨྱུག་གོ་ཞེས་ཁྲིམས་བུ་ཆུང་བཅས། བློན་ཆེན་ཆོས་ལ་དགའ་བ་མང་བལ་གཉིས་ལ་བརྐྱོན་ཕབ་སྟེ་བོད་ནག་པོར་བཏང་། ར་མོ་ཆེ་ན་གསེར་གྱི་ལྷ་ཤཱཀྱ་མུ་ནི་རྒྱའི་ལྷ་ཡིན་པས་སླར་རྒྱ་ཡུལ་དུ་བསྐྱལ་བར་བྱ་ཟེར་བ་ལས། ལྷ་དེ་དང་པོ་རྟ་པ་མི་གཅིག་གིས་བང་དུ་ཐེག་པ་ལས་མ་ཐེག་པར་འབྲེང་པའི་དྲ་བར་བཅུག་སྟེ་མི་སུམ་བརྒྱས་སྒོར་ཕྱུང་།དེ་ནས་མི་སྟོང་གིས་མཁར་བྲས་གདོང་གི་ཐད་ཀུར་ཕྱིན་པ་དང་མི་སྟོང་གིས་ཀྱང་མ་ཐེག་སྟེ། དེ་ཉིད་དུ་བྱེ་མའི་དོང་དུ་སྦས་ནས་རྦ་རྗེ་ཁོལ་ལ་གཏད་ནས་བཞག རྒྱའི་ཧྭ་ཤང་རྒན་པོ་གཅིག་དཀོན་གཉེར་བྱེད་ཅིང་ཡོད་པ་དེ་སླར་རྒྱ་ཡུལ་བསྐུད་པས་ཧྭ་ཤང་གིས་རྒྱ་བོད་མཚམས་སུ་ཕྱིན་པ་དང་ཧྭ་ཤང་གི་མཆེད་ནས་ལྷམ་ཡ་གཅིག་ཁར་སང་གི་འགྲོ་ལམ་དུ་ལུས་པས་ད་དུང་བོད་ཡུལ་དུ་དམ་པའི་ཆོས་མེ་སྟག་ཙམ་ཞིག་འབྱུང་ཟེར། ཞེས་གསུངས་པའི་ཕྱིར། དེས་ན་འདི་ལ་འཁྲུལ་གཞི་བྱས་ནས་མཁས་པར་གྲགས་པ་མང་པོ་དབུ་གདུགས་ལྟར་འཁོར་ནས་མ་དག་པའི་ལོ་རྒྱུས་རྒྱུན་འབྱམས་སུ་སྤེལ་བྱེད་ཀྱི་བསྟན་བཅོས་ཀྱི་མིང་ཅན་རྣམས་དང་། རྦ་བཞེད་ལྷད་ཅན་མ་སོགས་ཀྱི་རྗེས་སུ་རི་བོང་ཅལ་འབྲོགས་ལྟ་བུ་མི་བྱའོ།དེ་ལྟ་བས་ན། མཁས་་གྲུབ་ཀུརྨ་ཆགས་མེད་ཀྱིས། རྒྱ་ཡི་ཡུལ་དུ་ཧྭ་ཤང་ཧུ་ཤང་ཟེར། ། བོད་ཀྱི་ཡུལ་ན་བན་དྷེ་བོན་པོ་ཟེར། ། ཞེས་གསུངས་པ་ལྟར། བན་དྷེ་ལ་ཧྭ་ཤང་ཞེས་པ་ནི་སྔོན་དུས་ཀྱི་རྒྱ་ནག་གི་ཡུལ་སྐད་དུ་གསལ་

102 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བས། ཁྱོད་ཧྭ་ཤང་མ་ཧྭ་ཡ་ན་ཡིན་ན་ཁྱོད་ཧྭ་ཤང་ཡིན་པས་ཁྱབ་ཀྱང་ཧྭ་ཤང་ཡིན་ན་ཁྱོད་ཧྭ་ཤང་མ་ཧྭ་ཡ་ན་ཡིན་པས་མ་ཁྱབ་པའི་མུ་བཅས་ཐོག་མར་མཁྱེན་པར་མཛད་ནས་ད་གཟོད་ཧཱ་ཤང་གི་ལྷམ་བོད་དུ་ལུས་སོ་ཞེས་པའི་ལྷམ་དེ་ཧཱ་ཤང་མ་ཧ་ཡ་ནའི་ཡིན་མིན་བགྲོ་བར་མཛད་ན་ལེགས་སོ།ཁ་ཅིག་ན་རེ། ཉན་རང་དགྲ་བཅོམ་གྱིས་སྟོང་ཉིད་ཟད་པ་བ་རྟོགས་ལ་སྐྱེ་བ་མེད་པའི་སྟོང་ཉིད་དམ་རང་བཞིན་མེད་པའི་སྟོང་ཉིད་མ་རྟོགས་སོ་ཞེས་རང་རྒྱུད་པ་ལ་ལས་ཁས་མི་ལེན་པར་ཐལ། ཉན་རང་དགྲ་བཅོམ་པས་སྟོང་ཉིད་ཟད་པ་བ་རྟོགས་ལ་སྐྱེ་བ་མེད་པའི་སྟོང་ཉིད་དམ་རང་བཞིན་མེད་པའི་སྟོང་ཉིད་མ་རྟོགས་ཞེས་ཐ་སྙད་དུ་ཐལ་འགྱུར་བའི་ལུགས་ལ་ཞིབ་ཆ་མི་འཐད་པའི་ཕྱིར་ཟེར་ན། ཁྱབ་པ་མ་ངེས། རྟགས་གྲུབ་སྟེ། རིན་ཆེན་ཕྲེང་བ་ལས། ཐེག་པ་ཆེ་ལས་སྐྱེ་མེད་བསྟན། ། གཞན་གྱིས་ཟད་པར་སྟོང་ཉིད་བསྟན། ། ཟད་དང་མི་སྐྱེ་དོན་དུ་ནི། ། གཅིག་པ་དེ་ཕྱིར་བཟོད་པར་གྱིས། །ཞེས་པའི་ལུང་སྒྲ་སོར་བཞག་ཏུ་ཐ་སྙད་ཙམ་དུ་ཐལ་འགྱུར་པས་ཁས་ལེན་པ་གང་ཞིག དཔལ་ལྡན་ཟླ་བས། ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་བཞིན་མེད་པར་ཤེས་གཡང་ཡོད་དོ།ཞེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས། གཞན་ཡང་ཐལ་འགྱུར་བས། ཉན་རང་ལ་ཆོས་ཐམས་ཅད་རང་བཞིན་མེད་པར་རྟོགས་པ་ཡོད་པར་བཤད་པ་དང་། ཞེས་ཐ་སྙད་ཙམ་དུ་དེ་ལྟར་གསུངས་པའི་ཕྱིར།རྩ་བའི་གསལ་བར་འདོད་མི་ནུས་ཏེ། སའི་སྟེང་ན་འགྲན་ཟླ་དང་བྲལ་བའི་མཁས་པ་ཆེན་པོ་མི་ཕམ་པདྨ་དཀར་པོའི་ཞལ་སྔ་ནས། ཕུང་པོ་ཁམས་ཐམས་ཅད་སྒྱུ་མ་ཙམ་དུ་རྟོགས་པ་ཡོད་ཅིང་དེ་ཁ་ཟད་པར་བསྟན་ཏེ་ཞེས་དང་། དེ་དག་སྐྱེ་བ་མེད་པ་སྟོང་པ་ཉིད་ནི་མི་འདོད་དོ། ཞེས་ཐ་སྙད་ཙམ་དུ་རང་རྒྱུད་པའི་ལུགས་བཤད་པའི་ཐད་ཀ་ནས་དེ་ལྟར་གསུངས་པའི་ཕྱིར།

དབུ་མ་པའིརྣམབཞགབསྟནཔ། — 103ཡང་ཁོ་ན་རེ། ཉན་ཐོས་དགྲ་བཅོམ་པས་ཆོས་ཐམས་་ཅད་རང་བཞིན་གྱིས་མ་གྲུབ་པའི་སྟོང་ཉིད་དེ་རྟོགས་པ་ཐ་སྙད་ཙམ་དུ་རང་རྒྱུད་པས་ཁས་ལེན་པར་ཐལ། ཉན་ཐོས་དགྲ་བཅོམ་པས་ཆོས་ཐམས་ཅད་རང་བཞིན་གྱིས་མ་གྲུབ་པའི་སྟོང་ཉིད་དེ་རྟོགས་པ་ཐ་སྙད་ཙམ་དུ་ཐལ་འགྱུར་པས་ཁས་ལེན་པའི་ཕྱིར་ཟེར་ན། ཁྱབ་པ་ཀུན་རྫོབ་ཏུ་མ་ངེས། རྟགས་ཐ་སྙད་དུ་གྲུབ་སྟེ།དཔལ་ལྡན་ཟླ་བས། ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་བཞིན་མེད་པར་ཤེས་པ་ཡང་ཡོད་དོ། ཞེས་ཐ་སྙད་ཙམ་དུ་དེ་ལྟར་གསུངས་པའི་ཕྱིར། རྩ་བའི་གསལ་བར་ཐ་སྙད་དུ་འདོད་མི་ནུས་ཏེ།ཀུན་མཁྱེན་པདྨ་དཀར་པོའི་ཞལ་སྔ་ནས། གཞན་ཡང་ཐལ་འགྱུར་པས་ཉན་རང་ལ་ཆོས་ཐམས་ཅད་རང་བཞིན་མེད་པར་རྟོགས་པ་ཡོད་པར་བཤད་པ་དང་།རང་རྒྱུད་པ་དེ་ལྟར་མི་འདོད་པ་ལྟ་བུ་ལ་སོགས་པ་ཁྱད་པར་ཕྲན་བུ་ནི་ད་དུང་ཀྱང་ཡོད་མོད། ཆེས་ཆེར་མི་མཐུན་པ་ནི་དེ་ཙམ་ཞིག་ལས་མི་འདོད་དེ་ཞེས་ཐ་སྙད་ཙམ་དུ་དེ་ལྟར་གསུངས་པའི་ཕྱིར།ཡང་ཁོ་ན་རེ། ཐལ་འགྱུར་པས་ཐ་སྙད་ཙམ་དུ་རང་བཞིན་གྱིས་གྲུབ་པའི་ཆོས་ཁས་ལེན་པར་ཐལ། ཐ་སྙད་ཙམ་དུ་རང་རྒྱུད་པས་རང་བཞིན་གྱིས་གྲུབ་པའི་ཆོས་ཁས་ལེན་པའི་ཕྱིར་ཟེར་ན། རྟགས་ཐ་སྙད་དུ་མ་གྲུབ་སྟེ།དབུ་མ་རྒྱན་ལས། རྡུལ་ཕྲན་རང་བཞིན་མེད་གྲུབ་པ། ། དེ་ཕྱིར་མིག་དང་རྫས་ལ་སོགས། ། བདག་དང་གཞན་སྨྲས་མང་པོ་དག ། རང་བཞིན་མེད་པར་མངོན་པ་ཡིན། ཞེས་ཐ་སྙད་དུ་གསུངས་པའི་ཕྱིར།ཁ་ཅིག་ན་རེ། སྐབས་འདིར་ལན་གྱི་རྣམ་བཞག་ཀུན་བོད་བསྡུས་ཀྱི་ལུགས་དང་འདྲ་བར་ཐལ་ཟེར་ན། གསལ་བར་མ་གྲུབ་བོ། འོ་ན་སྐབས་འདིར་ལན་གྱི་རྣམ་བཞག་ཇི་ལྟར་ཡིན་ཞེ་ན། འདི་ལྟར་ཏེ། སྒྲ་གསལ་ལ་དག་པ་དང་བཅས་སྐབས་དོན་དང་འབྲེལ་བའི་ཐལ་སྦྱོར་ཅི་རིགས་པ་ཕྱི་རྒོལ་

104 གྲུབ་རྨ་ཐའི་བསྟན་བཅོས་མི་ཤིག་རྡོ་རྗེའི་གོ་ཆ།བས་འཕང་བ་ལ། མ།་གྲུབ། མ་ངེས། འགལ། འདོད་ཅེས་ལན་བཞི་ཐོགས་མེད་དུ་ཕུལ་བར་བྱའོ། དེའང་སྒྲ་ཆོས་ཅན། དངོས་མེད་ཡིན་པར་ཐལ། རྟག་པ་ཡིན་པའི་ཕྱིར་ཟེར་ན། རྟགས་མ་གྲུབ་ཅེས་དང་། སྒྲ་ཆོས་ཅན་ རྟག་པ་ཡིན་པར་ཐལ་ཟེར་ན། གསལ་བ་མ་གྲུབ་ཅེས་དང་། སྒྲ་ཆོས་ཅན། ཤེས་པ་ཡིན་པར་ཐལ། གཞལ་བྱ་ཡིན་པའི་ཕྱིར་ཟེར་ན།ཁྱབ་པ་མ་ངེས་ཞེས་དང་། གཞི་གྲུབ་དེ་བུམ་པ་ཡིན་པའི་ཕྱིར་ཟེར་ན།རྟགས་མ་ངེས་ཞེས་དང་། གཞལ་བྱ་དེ་ཤེས་པ་ཡིན་པར་ཐལ་ཟེར་ན།གསལ་བ་མ་ངེས་ཞེས་དང་། སྒྲ་ཆོས་ཅན། རྟག་པ་ཡིན་པར་ཐལ། མི་རྟག་པ་ཡིན་པའི་ཕྱིར་ཟེར་ན། ཁྱབ་པ་འགལ་ཞེས་དང་། བུམ་པ་ཆོས་ཅན།མི་རྟག་པ་ཡིན་པར་ཐལ་ཟེར་ན། འདོད་ཅེས་དང་། བུམ་པ་ཆོས་ཅན།བྱས་པ་ཡིན་པའི་ཕྱིར་ཟེར་ན། འདོད་ཅེས་ནང་ཚན་བརྒྱད་དུ་འགྱུར་རོ།དེ་མིན་བོད་རྒན་རྣམས་ཀྱི་གསར་དུ་བཟོས་པའི་ལན་གྱི་རྣམ་བཞག་དུ་མ་མཆིས་ཀྱང་རྟོག་གེའི་རང་ལུགས་ལ་འདི་བཞིན་ལན་གདབས་ན་རྡོ་དང་དབྱུག་པ་སོགས་ཀྱི་གནོད་པ་མ་བྱུང་ཚེ་ལུང་རིགས་་ཀྱི་གནོད་པ་ནི་ཤིན་ཏུ་དཀོན་ནོ།ཁ་ཅིག་ན་རེ། སྒྲ་ཆོས་ཅན། མི་རྟག་པ་ཡིན་ཏེ། བྱས་པའི་ཕྱིར་ཞེས་བཀོད་ཚེ་དེ་འདྲའི་རྟགས་དེའི་ཕྱོགས་ཆོས་གཞི་གྲུབ་པར་ཐལ་ཟེར་ན།གསལ་བར་མ་ངེས་སོ། སྒྲ་ཆོས་ཅན། མི་རྟག་པ་ཡིན་ཏེ། བྱས་པའི་ཕྱིར་ཞེས་བཀོད་ཚེ་དེ་འདྲའི་རྟགས་དེའི་ཕྱོགས་ཆོས་ཡིན་ལ་གཞི་གྲུབ་པ་མགོ་གཅིག་དུ་མ་ངེས་པའི་མུ་ལ། སྒྲ་བྱས་པ་དེ་འཇོག་རིགས་སོ།ཁོ་ན་རེ། སྒྲ་ཆོས་ཅན། མི་རྟག་པ་ཡིན་ཏེ། བྱས་པ་ཡིན་པའི་ཕྱིར།ཞེསབཀོད་ཚེ་དེ་འདྲའི་རྟགས་དེའི་ཕྱོགས་ཆོས་དེ་གྲུབ་པར་མ་ངེས་ཞེས་ལན་འདེབས་རིགས་པར་ཐལ། ཟེར་ན། གསལ་བ་མ་གྲུབ་བོ། དེས་ན་ཁྱོད་གཞི་གྲུབ་ན་ཁྱོད་ཡིན་ན་གཞི་གྲུབ་པས་ཁྱབ། ཁྱོད་གཞི་མ་གྲུབ་ན་ཁྱོད་ཡིན་

དབུ་མ་པའི་རྣམ་བཞག་བསྟན་པ། 105ནའང་གཞི་རྨ་་གྲུབ་པ་ས་མ་ཁྱབ་སྟེ། ཁྱོད་གཞི་གྲུབ་ན་ཁྱོད་གཞི་གྲུབ་ཏུ་དངོས་བཞག་ཡིན་པས་ཁྱབ་པ་གང་ཞིག ཁྱོད་གཞི་མ་གྲུབ་ན་ཁྱོད་གཞི་མ་གྲུབ་པ་རུ་དངོས་བཞག་ཡིན་པས་མ་ཁྱབ་པའི་ཕྱིར།དེས་ན་རང་ལུགས་ལ་ཀ་བུམ་གཉིས་ཡིན་ན་གཞི་གྲུབ་པས་ཁྱབ་སྟེ། ཀ་བུམ་གཉིས་ཡིན་ན། ཀ་བའང་ཡིན། བུམ་པའང་ཡིན་དགོས་པའི་ཕྱིར།ཀ་བུམ་གཉིས་ཡིན་ན་གང་དྲན་དྲན་ཡིན་དགོས་ཀྱང་ཀ་བུམ་གཉིས་ཡིན་ན་གང་དྲན་དྲན་ཡིན་དགོས་ཞེས་པའི་ཟེར་སྒྲོས་ཀྱི་རྗེས་བཟློས་ཙམ་བྱེད་པ་ནི་ངེས་པ་འདྲེན་པའི་གེགས་ཆེན་ཡིན་པར་ཤེས་པར་མཛོད་ཅིགཁ་ཅིག་ན་རེ། ཁྱོད་ཡོད་པ་ཡིན་ན་ཁྱོད་ཡིན་ན་ཡོད་པ་ཡིན་མི་དགོས་པར་ཐལ། ཁྱོད་མཚན་ཉིད་ཡིན་ན་ཁྱོད་ཡིན་ན་མཚན་ཉིད་ཡིན་མི་དགོས་པའིཕྱིར། ཟེར་ན། ཁྱབ་པ་མ་ངེས། ཁྱོད་ཡོད་པ་ཡིན་ན་ཁྱོད་ཡིན་ན་ཡོད་པ་ཡིན་དགོས་ཏེ། ཁྱོད་ཡོད་པ་ཡིན་ན་ཁྱོད་ཡོད་པ་རུ་དངོས་དབང་གིས་འཇོག་དགོས་པའི་ཕྱིར། དོན་བྱེད་ནུས་པ་དེ་དངོས་པོའི་མཚན་ཉིད་དུ་བཏགས་བཞག་གི་སྒོ་ནས་འཇོག་དགོས་སོ།དེ་ལྟར་བཏགས་བཞག་བྱེད་པའི་དགོས་པ་ནི། མཚན་ཉིད་དང་སྤྱི་སོགས་སུ་བཏགས་བཞག་བྱེད་པ་དེ་དག་གི་སྒོ་ནས་ཡོད་པ་སོགས་སུ་དངོས་པོའི་གནས་ཚུལ་གྱི་དབང་གིས་བཞག་པ་དེ་དག་མ་འདྲེས་པར་དབྱེ་ནུས་པས།རྣམ་འགྲེལ་ལས། ཡོད་མེད་ཉིད་དུ་དཔྱོད་རྣམས་ཀྱིས། དོན་བྱ་དེ་ལས་འགྲུབ་ཕྱིར་རོ། ཞེས་གསུངས་སོ། འོན་ཀྱང་ཁྱོད་མཚན་ཉིད་དུ་བཏགས་བཞག་ཡིན་ན་ཁྱོད་སྒྲོ་བཏགས་ཡིན་མི་དགོས་ཏེ། དོན་བྱེད་ནུས་པ་ཆོས་ཅན།ཞེས་འཇོག་ག ཁྱོད་རྟག་པ་རུ་དངོས་བཞག་ཡིན་ན། ཁྱོད་དངོས་པོ་ཡིན་མི་དགོས་ཏེ། འདུས་མ་བྱས་ཀྱི་ནམ་མཁའ་ཆོས་ཅན། ཞེས་འཇོག་གྲོ ཁྱོད་དེ་ལྟར་ཡིན་ན་ཁྱོད་ཡིན་ན་དེ་ལྟར་ཡིན་མི་དགོས་པ་དེ་དག་ཀུན་དེ་ལྟར་

106 གྲུབ་མཐའི་བསྟན་བཅོས་མི་ཞིག་རྡོ་རྗེའི་གོ་ཆ།བཏགས་བཞག་གི་བདག་མེད་ཡིན་པར་ཐལ། ཁྱོད་དེ་ལྟར་ཡིན་ན་ཁྱོད་ཡིན་ན་དེ་ལྟར་ཡིན་མི་དགོས་པ་དེ་དག་ཀུན་དེ་ལྟར་བཏགས་ནས་བཞག་པའི་བདག་མེད་ཡིན་པའི་ཕྱིར་ཟེར་ན། ཁྱབ་གསལ་མ་ངེས། རྟགས་གྲུབ་སྟེ། ཁྱོད་དེ་ལྟར་ཡིན་ན་ཁྱོད་ཡིན་ན་དེ་ལྟར་ཡིན་མི་དགོས་པ་དེ་དག་ཀུན་དེ་ལྟར་བཏགས་བཞག་གི་ཕྱོགས་མཐུན་གྱི་གོ་ཐོབ་ཡིན་པའི་ཕྱིར། ཁྱོད་དེ་ལྟར་ཡིན་ན་ཁྱོད་ཡིན་ན་དེ་ལྟར་ཡིན་དགོས་པ་དེ་དག་ཀུན་དེ་ལྟར་དངོས་བཞག་གི་བདག་མེད་ཡིན་པར་ཐལ། ཁྱོད་དེ་ལྟར་ཡིན་ན་ཁྱོད་ཡིན་ན་དེ་ལྟར་ཡིན་དགོས་པ་དེ་དག་ཀུན་དེ་ལྟར་དངོས་དབང་གི་བཞག་པའི་བདག་མེད་ཡིན་པའི་ཕྱིར། ཟེར་ན། ཁྱབ་པ་མ་ངེས། རྟགས་གྲུབ་སྟེ། ཁྱོད་དེ་ལྟར་ཡིན་ན་ཁྱོད་ཡིན་ན་དེ་ལྟར་ཡིན་དགོས་པ་དེ་དག་ཀུན་དེ་ལྟར་དངོས་བཞག་གི་རགས་པའི་གོ་ཐོབ་ཡིན་པའི་ཕྱིར། དེ་འདྲའི་རགས་པའི་གོ་ཐོབ་ཟེར་དོན་ནི།བུམ་པ་དངོས་པོ་རུ་དེ་འདྲའི་དངོས་བཞག་གི་གོ་ཐོབ་དེ་ཚང་ཡང་། ཀ་བུམ་གཉིས་རྟག་པ་རུ་དེ་འདྲའི་དངོས་བཞག་གི་རགས་པའི་གོ་ཐོབ་དངོས་ཟིན་གྱི་སྒོ་ནས་ཚང་བ་ལ་བསམ་རིགས་སོ། འོན་ཀྱང་ཀ་བུམ་གཉིས་རྟག་པ་རུ་དེ་འདྲའི་དངོས་བཞག་གི་གོ་ཐོབ་མ་ཚང་ངོ་། དེ་འདྲའི་དངོས་བཞག་གི་གོ་ཐོབ་དེའི་ཚིགཟུར་གྱི་ཁྱོད་དེ་ལྟར་ཞེས་པའི་གོང་ནས་བརྟགས་པ་མཐའ་བཟུང་ཕུད་དེ།ཞེས་པ་དེ་བསྡུས་སོ།ཁ་ཅིག་ན་རེ། དོན་བྱེད་ནུས་པ་དངོས་པོའི་མཚན་ཉིད་ཡིན་པར་ཐལ་ཟེར་ན་གསལ་བ་མ་ངེས་ཞེས་ལན་འདེབས་རིགས་པ་ཐལ། གཞི་གྲུབ་ཤེས་པ་ཡིན་པར་ཐལ་ཟེར་ན་གསལ་བ་མ་ངེས་ཞེས་ལན་འདེབས་རིགས་པའི་ཕྱིར།ཟེར་ན། ཁྱབ་པ་མ་ངེས་ཏེ། གཞི་གྲུབ་དེ་ཤེས་པ་རུ་དངོས་བཞག་དང་བཏགས་བཞག་གང་རུང་དུ་མ་ངེས་པ་གང་ཞིག་དོན་བྱེད་ནུས་པ་དེ་དངོས་པོའི་མཚན་ཉིད་དུ་བཏགས་བཞག་ཡིན་པའི་ཕྱིར། རྟགས་དང་པོ་གྲུབ་སྟེ། གཞི་

དབུ་མ་པའི་རྣམ་བཞག་བསྟན་པ། 107གྲུབདེ་གསལ་ཞིང་རིག་པར་ངེས་ན་ཧ་ཅང་ཐལ་བ་གང་ཞིག གཞི་གྲུབ་དེ་ཆོས་དེ་གསལ་ཞིང་རིག་པ་རུ་སྒྲུབ་བྱེད་དུ་བཀོད་ཚེ་གཞི་གྲུབ་དེ་མ་ངེས་པའི་གཏན་ཚིག་ཡིན་པའི་ཕྱིར། རྟགས་སླ། རྩ་རྟགས་གཉིས་པ་གྲུབ་སྟེ། དོན་བྱེད་ནུས་པ་དངོས་པོའི་མཚན་ཉིད་ཡིན་ལ་དོན་བྱེད་ནུས་པ་ཡིན་ན་དངོས་པོའི་མཚན་ཉིད་ཡིན་མི་དགོས་པའི་ཕྱིར། ཁྱབ་པ་ངེས་ཏེ། ཁྱོད་ཆོས་དེ་ཡིན་ཁྱོད་ཡིན་ན་ཆོས་དེ་ཡིན་མི་དགོས་ན་ཁྱོད་ཆོས་དེ་རུ་བཏགས་བཞག་ཡིན་དགོས་པའི་ཕྱིར། གཞན་ཡང་དོན་བྱེད་ནུས་པ་དེ་དངོས་པོའི་མཚན་ཉིད་དུ་ལུང་ཚད་མ་ལས་གྲགས་ཤིང་གཞི་གྲུབ་དེ་ཤེས་པ་རུ་ལུང་ཚད་མ་ལས་མ་གྲགས་པས་གྲགས་པའི་སྒོ་ནས་ཀྱང་ཁྱད་པར་ཡོད་དོ། སྒྲའི་བསྟན་བཅོས་ལས མཚོ་སྡུམ་ལ་ནི་མཚོ་སྐྱེས་ཞེས། །རྒྱུ་མཚན་སྒོ་ནས་འདིར་མི་བརྩད། ། དོན་གྱི་རྒྱུ་མཚན་མཧཱངས་ན་ཡང་། ། གྲགས་པའི་སྒོ་ནས་མཚུངས་མ་ཡིན། ། ཞེས་གསུང།་་ཅི།ག་ན་རེ། ཚུལ་གསུམ་ཡིན་པ་རྟགས་ཡང་དག་གི་མཚན་ཉིད་ཡིན་པའི་ཕྱིར། ཟེར་ན། རྟགས་མ་གྲུབ་སྟེ། རྟག་གཅིག་རང་དབང་ཅན་གྱི་བདག་ཆོས་ཅན། མེད་དེ། ཚད་མས་མ་དམིགས་པའི་ཕྱིར། ཞེས་པའི་རྟགས་སྦྱོར་ཡང་དག་རྟགས་སྦྱོར་ཡང་དག་གང་ཞིག ཚད་མས་མ་དམིགས་པ་དེ་ཚུལ་གསུམ་ཀ་ཡིན་ན་རྟག་གཅིག་རང་དབང་ཅན་གྱི་བདག་ཆོས་ཅན།མེད་དེ། ཚད་མས་མ་དམིགས་པའི་ཕྱིར། ཞེས་བཀོད་ཚེ་དེ་འདྲའི་སྦྱོར་བ་དེའི་ཚུལ་གསུམ་ཀ་མ་གྲུབ་པར་ཐལ་བའི་སྐྱོན་དུ་ཐལ་བའི་ཕྱིར། དེས་ན་ཚད་ལྡན་གྱི་རྒྱ་གཞུང་ཆེན་པོ་དུ་མ་ནས་རྟགས་སྦྱོར་ཡང་དག་ཏུ་བསྟན་པའི་རྟག་གཅིག་རང་དབང་ཅན་གྱི་བདག་ཆོས་ཅན། མེད་དེ། ཚད་མས་མ་དམིགས་པའི་ཕྱིར། ཞེས་པའི་རྟགས་སྦྱོར་འདི་ལ་ཅུང་ཟད་བསམ་དགོས་པར་སྣང་ངོ་།ཚུལ་གསུམ་ཀ་ཡིན་པ་ཞིག་ནན་གྱིས་བསྒྲུབ་པའི་བོད་བསྡུས་པ་དག་ཤིན་ཏུ་

106 གྲུབ་མཐའི་བསྟན་བཅོས་མི་ཤིག་རྣོ་རྗེའི་གོ་ཆ།འཁྲུལ་ཚུལ་ལོགས་སུ་འཆད་པར་འགྱུར་རོ།གཉིས་པ། ཐ་སྙད་དུ་དབུ་མ་ཐལ་འགྱུར་པའི་ཆོས་ཚུལ་ལ་གནས་ཏེ་ཐ་སྙད་དུ་དབུ་མ་ཐལ་འགྱུར་པའི་ལུགས་བསྟན་པ།ཐ་སྙད་དུ་དབུ་མ་ཐལ་འགྱུར་པའི་ཆོས་ཚུལ་ལ་གནས་ཏེ་ཐ་སྙད་དུ་དབུ་མ་ཐལ་འགྱུར་པའི་ལུགས་བསྟན་པ་ནི། ཁ་ཅིག་ན་རེ། སྣོད་བཅུད་ཀྱི་དངོས་པོ་འདི་དག་ཆོས་ཅན། དོན་དམ་པ་ལ་མེད་པ་ཡིན་པར་ཐལ། དོན་དམ་པ་ལ་ཡོད་པ་མ་ཡིན་པའི་ཕྱིར་ཟེར་ན། ཁྱབ་པ་མ་ངེས། རྟགས་ཐ་སྙད་དུ་གྲུབ་ཚུལ་ནི། ཕྱི་ནང་གི་དངོས་པོའི་འདི་དག་ཆོས་ཅན། དོན་དམ་པར་ཡོད་པ་མ་ཡིན་ཏེ། དོན་དམ་པ་ལ་གྲུབ་ན་བདེན་གྲུབ་ཀྱི་གཅིག་དང་བདེན་གྲུབ་ཀྱི་དུ་མའི་རང་བཞིན་གང་རུང་ཞིག་ཡིན་དགོས་པ་གང་ཞིག་དོན་དམ་པར་གཅིག་དང་དོན་དམ་པར་དུ་མའི་རང་བཞིན་དང་བྲལ་བའི་ཕྱིར། ཕྱི་ནང་གི་དངོས་པོ་འདི་དག་ཆོས་ཅན། དོན་དམ་པར་གཅིག་གི་རང་བཞིན་དང་བྲལ་ཏེ། དོན་དམ་པར་གཅིག་གི་རང་བཞིན་ཡིན་ན་བདེན་གྲུབ་ཀྱི་གཅིག་ཡིན་དགོས་པ་གང་ཞིག བདེན་གྲུབ་ཀྱི་གཅིག་ཡིན་ན་ལྟོས་མེད་ཀྱི་གཅིག་ཡིན་དགོས་པའི་ཕྱིར། ཕྱི་ནང་གི་དངོས་པོ་འདི་དག་ཆོས་ཅན། དོན་དམ་པར་དུ་མའི་རང་བཞིན་དང་བྲལ་ཏེ། དོན་དམ་པར་གཅིག་གི་རང་བཞིན་དང་བྲལ་བའི་ཕྱིར། ཁྱབ་པ་ཀུན་རྫོབ་ཏུ་ངེས་ཏེ། དོན་དམ་པར་དུ་མའི་རང་བཞིན་གྲུབ་ན་དོན་དམ་པར་གཅིག་གི་རང་བཞིན་ཡང་གྲུབ་དགོས་པའི་ཕྱིར་རོ།ཐ་སྙད་དུ་དོན་འདི་ལ་དགོངས་ཏེ་དབུ་མ་རྒྱན་ལས། བདག་དང་གཞན་སྨྲའི་

དབུ་མ་པའི་རྣམ་བཞག་བསྟན་པ། 1090དངོས་འདི་དག ། ཡང་དག་དུ་ན་གཅིག་པ་དང་། ། དུ་མའི་རང་བཞིན་བྲལ་བའི་ཕྱིར། ། རང་བཞིན་མེད་དེ་གཟུགས་བརྙན་བཞིན། ། ཞེས་ཐ་སྙད་དུ་དེ་ལྟར་གསུངས་སོ། རྩ་བའི་གསལ་བར་འདོད་མི་ནུས་པའི་ཚུལ་ནི།ཕྱི་ནང་གི་དངོས་པོ་འདི་དག་ཆོས་ཅན། དོན་དམ་པ་ལ་མེད་པ་མ་ཡིན་ཏེ།དོནདམ་པར་མཐའ་བཞི་དང་བྲལ་བའི་ཕྱིར། ཁྱབ་པ་ཀུན་རྫོབ་ཏུ་ངེས་ཏེ།ཐ་སྙད་ཙམ་དུ་ཡོད་པ་རང་བཞིན་གྱིས་མ་གྲུབ་པར་ཤེས་ན་དོན་དམ་པར་མེད་པ་མ་ཡིན་པར་ཐ་སྙད་དུ་ཤེས་སླ་བའི་ཕྱིར། ཐ་སྙད་དུ་འདི་ལ་དགོངས་ཏེ།མི་ཕམ་པདྨ་དཀར་པོའི་ཞལ་ནས། ཡོད་པ་རྫུན་པར་ཤེས་པས་དེའི་གྲོགས་བལྟོས་པས་བཞག་པ་མེད་པ་རྫུན་པ་ཡིན་པར་ཤེས་པ་ངེས་པར་འབྱུང་སྟེ།ཞེས་གསུངས་སོ། མཐའ་ཕྱི་མ་གཉིས་ཀྱང་ཐ་སྙད་དུ་རིགས་ཚུལ་འདིས་ཁེགས་ནུས་སོ།ཡང་ཁ་ཅིག་ན་རེ། སྣོད་བཅུད་ཀྱི་དངོས་པོ་འདི་དག་ཆོས་ཅན།དོན་དམ་པ་ལ་ཡོད་པ་ཡིན་པར་ཐལ། དོན་དམ་པ་ལ་མེད་པ་མ་ཡིན་པའི་ཕྱིར་ཟེར་ན་ཁྱབ་པ་མ་ངེས། ཐ་སྙད་དུ་དོན་འདི་ལ་དགོངས་ནས་མདོ་ཏིང་འཛིན་རྒྱལ་པོ་ལས། ཡོད་དང་མེད་ཅེས་བྱ་བ་གཉིས་ཀ་མཐའ། ། ཞེས་དང་། འོད་སྲུང་ཡོད་ཅེས་བྱ་བ་ནི་མཐའ་གཅིག་གོ མེད་ཅེས་བྱ་བ་ནི་མ།ཐའ་གཉིས་སོ། ཞེས་དང་། ཀུན་མཁྱེན་པདྨ་དཀར་པོའི་ཞལ་ནས།ཡོད་པ་མ་ཡིན་ན་མེད་པ་ཡིན་པར་འགྲོ་བ་ལྟ་བུ་ནི་མ་ཡིན་ཏེ། དེ་ལྟ་ན།ཡོད་མིན་མེད་མིན་ཡོད་མེད་མིན། ། གཉིས་ཀུའི་བདག་ཉིད་མིན་པའང་མིན། །སོཞེས་པ་དབ་འགལ་བར་འགྱུར་རོ། ཞེས་ཀུན་རྫོབ་ཙམ་དུ་དེ་ལྟར་གསུངདྷི་་ཅིག། ་ན་རེ། སྣོད་བཅུད་ཀྱི་དངོས་པོ་འདི་དག་ཆོས་ཅན། དོན་དམ་པ་ལ་ཡོད་མེད་གཉིས་ཀ་ཡིན་པར་ཐལ། དོན་དམ་པ་ལ་ཡོད་པ་དང་

110 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མེད་པ་དང་ཡོད་མིན་མེད་མིན་བཅས་མ་ཡིན་པའི་ཕྱིར་ཟེར་ན། ཁྱབ་པ་ཀུན་རྫོབ་ཏུ་འགལ། དེས་ན་དོན་དམ་པ་ལ་ཡོད་ན་རྟག་མཐའ་དང་། དོན་དམ་པ་ལ་མེད་ན་ཆད་མཐའ་དང་། དོན་དམ་པ་ལ་ཡོད་མེད་གཉིས་ཀ་ཡིན་ན་གཉིས་ཀ་འགལ་འདུའི་མཐའ་དང་། དོན་དམ་པ་ལ་ཡོད་པའང་མ་ཡིན་མེད་པའང་མ་ཡིན་པ་ཡིན་ན་གཉིས་མིན་བཞི་པའི་མཐའ་ཞེས་སྔོན་བྱོན་འཕགས་བོད་མཁས་གྲུབ་དམ་པ་རྣམས་ལ་ཐ་སྙད་ཙམ་དུ་རླུང་ལྟར་གྲགས་པ་འདི་ཉིད་སྙིང་གི་པདྨོའི་གེ་སར་ལ་ཐ་སྙད་དུ་འཇོག་འོས་སོ། ཐ་སྙད་དུ་དོན་འདི་ལ་དགོངས་ཏེ། འཇམ་དཔལ་གཞོན་ནུར་གྱུར་པས་འཇམ་དཔལ་གནས་པའི་མདོ་ལས། ཡོད་དོ་ཞེས་ཁས་མི་ལེན། མེད་དོ་ཞེས་ཁས་མི་ལེན། ཡོད་ཀྱང་ཡོད་ལ་མེད་ཀྱང་མེད་དོ་ཞེས་ཁས་མི་ལེན། ཡོད་པའང་མ་ཡིན་མེད་པའང་མ་ཡིན་ཞེས་དེ་སྐད་ཀྱང་ཁས་མི་ལེན་ཏེ། ཞེས་དང་། ཡབ་རྗེ་བྲམ་ཟེ་ཆེན་པོ་ས་ར་ཧས། ཡོད་དང་མེད་དང་ཡོད་མིན་མེད་མིན་དང་། དེ་ལས་གཞན་དུའང་མཚོན་པའི་ཡུལ་ལས་འདས། ཞེས་དང་། སློབ་དཔོན་ཀླུ་སྒྲུབ་ཀྱི་ཞལ་ནས། ཡོད་དང་མེད་པ་ལ་སོགས་བཞི། ། ཞི་བ་འདི་ལ་ག་ལ་ཡོད། །ཅེས་དང་། སློབ་དཔོན་ཨ༷་དེ་བས། ཡོད་མིན་མེད་མིན་ཡོད་མེད་མིན། ། གཉིས་ཀུའི་བདག་ཉིད་མིན་པའང་མིན། ། མཐའ་བཞི་ལས་གྲོལ་དབུ་མ་པ། ། མཁས་པ་རྣམས་ཀྱི་དེ་ཁོ་ན། །ཞེས་དང་། འཛམ་གླིང་མཁས་གྲུབ་བྱེ་བའི་གཙུག་རྒྱན་འབྲུག་མི་ཕམ་པདྨ་དཀར་པོའི་ཞལ་སྔ་ནས།འདི་ཡིན་ཡོད་མིན་མེད་མིན་གཉིས་ཀ་མིན། ། གཉིས་མིན་མ་ཡིན་སྤྲོས་དང་བྲལ་བ་ཤེས། །ཞེས་དང་། ཡོད་མིན་མེད་པ་མ་ཡིན་ཞིང་། །གཉིས་མིན་གཉིས་མིན་མིན་དེས་ན། ། ཞེས་ཐ་སྙད་ཙམ་དུ་དེ་ལྟར་གསུངས་སོ།ཁ་ཅིག་ན་རེ། ཕྱི་ནང་གི་དངོས་པོ་འདི་དག་ཆོས་ཅན། དོན་དམ་པ་ལ་ཆོས་སྐུ་ཡིན་པར་ཐལ། གདགས་པའི་དོན་དུ་དོན་དམ་པ་ལ་ཆོས་སྐུ་ཡིན་

དབུ་མ་པའི་རྣམ་བཞག་བསྟན་པ། 111པའི་ཕྱིར་ཟེར་ན། ཁྱབ་པ་མ་ངེས། རྟགས་ཐ་སྙད་དུ་གྲུབ་ཏེ། མཉམ་མེད་ཟླ་འོད་གཞོན་ནུས། བརྟག་པའི་བག་ཆགས་སྣང་གྲགས་འདི། ། ཆོས་སྐུ་ཡིན་པར་བཙིར་གྱིས་བཟུང་། ། ཞེས་དང་། གྲུབ་མ་མྱོང་བའི་སྣང་བ་འདི། །ཆོས་སྐུ་ཡིན་པར་ད་གཟོད་ཤེས། ། ཞེས་དང་། རྒྱལ་བའི་དབང་པོ་ཀུན་དགའ་དཔལ་འབྱོར་གྱིས། ། རྣམ་རྟོག་གི་རང་བཞིན་ཤེས་ཙ་ན། །གང་ཤར་འདི་ཆོས་སྐུར་ཁྲོ་ལོ་ལོ། ། ཞེས་ཐ་སྙད་དུ་དེ་ལྟར་གསུངས་པའི་ཕྱིར།དེ་རྩ་བར་འདོད་མི་ནུས་སོ།ཁ་ཅིག་ན་རེ། ཕྱི་ནང་གི་དངོས་པོ་འདི་དག་ཆོས་ཅན། དོན་དམ་པ་ལ་ཡོད་པ་དང་མེད་པ་གཉིས་གང་རུང་ཡིན་པར་ཐལ། དོན་དམ་པ་ལ་ཅི་མེད་ཅུང་མེད་ཡིན་པའི་ཕྱིར། དེར་ཐལ། སྟོང་ཉིད་མེད་དགག་ལ་ཅི་ཅུང་མེད་ཡིན་པའི་ཕྱིར་ཟེར་ན། ཁྱབ་པ་ཀུན་རྫོབ་ཏུ་མ་ངེས། རྟགས་ཐ་སྙད་དུ་གྲུབ་སྟེ། སྟོན་པ་བཅོམ་ལྡན་འདས་ཀྱིས་ཤེར་ཕྱིན་གྱི་མདོ་ལས། མིག་མེད།རྣ་བ་མེད། སྣ་མེད། ལྕེ་མེད། ལུས་མེད། ཡིད་མེད། གཟུགས་མེད།སྒྲ་མེད། དྲི་མེད། རོ་མེད། རེག་བྱ་མེད། ཆོས་མེད་དོ། ཞེས་དང་།མགོན་པོ་ཀླུ་སྒྲུབ་ཀྱིས་དབུ་མ་རྩ་བ་ཤེས་རབ་ལས། འགག་པ་མེད་པ་སྐྱེ་མེད་པ། ཞེས་དང་། རྗེ་བཙུན་གྱི་རྒྱལ་པོ་མི་ལ་རས་པའི་ཞལ་སྔ་ནས། སྒོམ་པ་པོ་མེད་སྒོམ་བྱ་མེད། ། བགྲོད་བྱའི་ས་དང་ལམ་རྟགས་མེད། ། འབྲས་བུ་སྐུ་དང་ཡེ་ཤེས་མེད། ཅེས་ཐ་སྙད་ཙམ་དུ་དེ་ལྟར་གསུངས་པའི་ཕྱིར་རོ། དེས་ན་དོན་དམ་པར་སྐྱེ་བ་མེད་འགག་པ་མེད་སོགས་ཀྱི་དབུ་མ་པའི་ཚད་ལྡན་གྱི་ལུངགི་ཚིག་ཟིན་གྱི་དངོས་བསྟན་ལ་དོན་དམ་རྣམ་གྲངས་པ་ཞིག་ཐ་སྙད་ཙམ་དུ་བསྟན་པ་ཡིན་ཏེ། མཁན་ཆེན་ཞི་བ་མཚོའི་ཞལ་སྔ་ནས། སྐྱེ་བ་མེད་པ་ལ་སོགས་པ་ཡང་དག་པའི་ཀུན་རྫོབ་ཏུ་གཏོགས་པ་ཡིན་དུ་ཟིན་ཀྱང་། དམ་པའི་དོན་དང་མཐུན་པའི་ཕྱིར། །འདི་ནི་དམ་པའི་དོན་ཞེས་བྱ། ། ཞེས་ཐ་སྙ་ད་

112 གྲུབ་མཐའི་བསྟན་བཅོསམི་ཤིག་རྡོ་རྗེའི་གོ་ཆ།ཙམ་དུ་དེ་ལྟར་གསུངས་པའི་ཕྱིར། དེ་འདྲའི་སྐྱེ་མེད་སོགས་ཀྱི་ལུང་དེའི་བསྟན་བྱའི་གཙོ་བོ་ལ་རྣམ་གྲངས་མ་ཡིན་པའི་དོན་དམ་དེ་ཐ་སྙད་ཙམ་དུ་བསྟན་ཏེ། གངས་ཅན་འགྲོ་བའི་བླ་མ་མི་ཕམ་པདྨ་དཀར་པོའི་ཞལ་སྔ་ནས།འདིར་མེད་ཅེས་གསུངས་པ་དེ་ནི་ཡོད་པ་དགག་པའི་ཕྱིར་བསྟན་ནོ། འོན་ཀྱང་ཡོད་པ་མ་ཡིན་ན་མེད་པ་ཡིན་པར་འགྲོ་བ་ལྟ་བུ་ནི་མ་ཡིན། ཞེས་ཡོད་མེདགཉིས་ལས་འདས་པའི་རྣམ་གྲངས་མ་ཡིན་པའི་དོན་དམ་དེ་དེ་འདྲའི་སྐྱེ་མེད་སོགས་ཀྱི་ལུང་དེས་ཐ་སྙད་ཙམ་དུ་བསྟན་པར་བསྟན་པའི་ཕྱིར་རོ།དེས་ན་ཐ་སྙད་ཙམ་དུ་གདུལ་བྱ་རྣམས་ཐོག་མ་མེད་པ་ནས་ཡོད་མཐའ་ལ་གོམ་ཤུགས་ཆེ་བའི་དབང་གིས་སྔོན་བྱོན་དམ་པ་གོང་མ་རྣམས་ཀྱིས་ཡོད་མཐའ་སྤང་བྱེད་ལ་དོན་དམ་རྣམ་གྲངས་པ་འདི་དོན་དམ་དངོས་སུ་ཡིན་པའི་ཟོལ་གྱིས་ཐ་སྙད་ཙམ་དུ་གཙིགས་ཆེ་བར་མཛད་པ་ཡིན་ཏེ། དབུ་མ་གཞུང་གསུམ་གསལ་བྱེད་ལས། ཅིའི་ཕྱིར་དོན་དམ་པར་ཡོད་པ་དང་མེད་པ་གཉིས་ཀ་ལས་དབེན་ན། མེད་པ་ཁོ་ནས་དེ་ཕལ་ཆེར་བསྟན་ཅེ་ན། འདི་ནི་བྱིས་པ་རྣམས་ཐོག་མ་མེད་པའི་འཁོར་བ་ནས་ཡོད་པ་ལ་མངོན་པར་ཞེན་པས། དེ་བསལ་བ་ལ་ཆེས་འབད་པའི་ཕྱིར་དགག་པ་གཙོ་ཆེར་མཛད་ཅེས་ཀུན་རྫོབ་ཙམ་དུ་དེ་ལྟར་གསུངས་པའི་ཕྱིར།ཡང་ཁོ་ན་རེ། ཕྱི་ནང་གི་དངོས་པོ་འདི་དག་ཆོས་ཅན། དོན་དམ་པ་ལ་སྤྲོས་བྲལ་ལམ་མཐའ་བྲལ་ཡིན་པར་ཐལ། དོན་དམ་པ་ལ་མཐའ་འམ་སྤྲོས་དང་བྲལ་བ་གང་ཞིག་གདགས་པའི་དོན་དུ་དོན་དམ་པ་ལ་མཐའ་བྲལ་ལམ་སྤྲོས་བྲལ་ཡིན་པའི་ཕྱིར། ཟེར་ན། ཁྱབ་པ་མ་ངེས། རྟགས་ཐ་སྙད་དུ་གྲུབ་སྟེ།སྟོན་པ་བཅོམ་ལྡན་འདས་ཀྱི་ཞལ་སྔ་ནས། ཟབ་ཞི་སྤྲོས་བྲལ་འོད་གསལ་འདུས་མ་བྱས། །ཞེས་དང་། མགོན་པོ་ཀླུ་སྒྲུབ་ཀྱི་ཞལ་སྔ་ནས། དམིགས་པ་ཐམས་ཅད་ཉེར་ཞི་ཞིང་། ། སྤྲོས་པ་ཉེར་ཞི་ཞི་བ་སྟེ། ། ཞེས་དང་།

— དབུམཔའིརྣམབཞགབསྟནཔ། ཝ་ཝ 113སྤྲོས་པ་རྣམ་ས་ཀྱིས་མ་སྤྲོས་པ། ཞེས་དང་། ཏི་ལི་ང་ས་། དངོས་དང་དངོས་མེད་སྤྲོས་དང་བྲལ། ཞེས་དང་། དགྱེས་མ་ཛད་ལོ་ཙཱ་ཆེན་པོའི་ཞལ་སྔ་ནས། ཡིད་ཀྱི་གཡོ་བ་གཟུང་འཛིན་གཉིས། ། སྤྲོས་བྲལ་ཆོས་ཀྱི་སྐུ་རུ་ཐིམ། །ཞེས་དང་། གངས་ཅན་གྲུབ་པའི་སེང་གེའི་ཞལ་སྔ་ནས། རང་བཞིན་སྤྲོས་བྲལ་ཆོས་ཀྱི་སྐུ། ། ཚོགས་དྲུག་རྐྱེན་སྣང་སྟོང་པའི་ངང་། ཞེས་དང་། ཐུབ་པའི་རྒྱལ་ཚབ་དྭགས་པོ་ཟླ་འོད་གཞོན་ནུའི་ཞལ་སྔ་ནས། སྤྲོས་བྲལ་བདེ་བའི་ངོ་བོ་ཅན། ཞེས་སོགས་ཐ་སྙད་དུ་གསུངས་པའི་ཕྱིར། རྩ་བའི་གསལ་བར་འདོད་མི་ནུས་ཏེ། རྒྱ་གར་གྱི་གྲུབ་ཆེན་བིརླུ་པས། མཐའ་བྲལ་ལ་སོགས་གང་ཡང་ཡིད་ལ་བྱེད་པ་ནི། ། གནས་་ལུགས་དོན་ལ་མི་གནས་ཤིན་ཏུ་ཡེངས་པའོ། ཞེས་དང་། མགོན་པོ་ཀླུ་སྒྲུབ་ཀྱིས། མཐའ་དང་མཐའ་མེད་ལ་སོགས་བཞི། ། ཞི་བ་འདི་ལ་ག་ལ་ཡོད། ཅེས་དང་། ཀུན་མཁྱེན་མི་ཕམ་པདྨ་དཀར་པོའི་ཞལ་སྔ་ནས། མཐའ་ཐམས་ཅད་སྤངས་པའི་།ཐའ་བྲལ་དུ་ཡང་ཁས་མི་ལེན། ཞེས་ཐ་སྙད་ཙམ་དུ་དེ་ལྟར་གསུངས་པའི་ར། ཡང་ཁོ་ན་རེ། ཕྱི་ནང་གི་དངོས་པོ་འདི་དག་ཆོས་ཅན། དོན་དམ་པ་ལ་བདག་མེད་ཡིན་པར་ཐལ། དོན་དམ་པ་ལ་བདག་ཡོད་པ་མ་ཡིན་པའི་ཕྱིར།ཟེར་ན། ཁྱབ་པ་ཀུན་རྫོབ་ཏུ་མ་ངེས། རྟགས་ཐ་སྙད་དུ་གྲུབ་སྟེ། མགོན་པོ་ཀླུ་སྒྲུབ་ཀྱིས། བདག་ཡོད་བདག་གི་ཡོད་ཅེས་པ། ། འདི་ནི་དམ་པའི་དོན་དུ་ལོག ཅེས་ཐ་སྙ་ད་དུ་གསུངས་པའི་ཕྱིར། རྩ་བའི་གསལ་བར་འདོད་མི་ནུས་ཏེ། སྟོན་པ་ཐུགས་རྗེ་ཅན་གྱིས་འོད་སྲུངས་ཀྱིས་ཞུས་པའི་མདོ་ལས།བདག་ཅེས་བྱ་བ་ནི་མཐའ་གཅིག་གོ བདག་མེད་ཅེས་བྱ་བ་ནི་མཐའ་གཉིས་སོ། ཞེས་དང་། རིན་ཆེན་ཕྲེང་བ་ལས། དེ་ལྟར་བདག་དང་བདག་མེད་པ། ། ཡང་དག་ཇི་བཞིན་དམིགས་སུ་མེད། ། བདག་དང་བདག་མེད་ལྟ་བ་

114 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།དག ། དེ་ཕྱིར་ཐུབ་པ་ཆེན་པོས་བཟློག ། ཅེས་ཀུན་རྫོབ་ཙམ་དུ་དེ་ལྟར་གསུངས་པའི་ཕྱིར།ཡང་ཁོ་ན་རེ། དོན་དམ་གྱི་བདེན་པ་དེ་བློའི་ཡུལ་ཡིན་པར་ཐལ།དོན་དམ་གྱི་བདེན་པ་དེ་སྒྲའི་ཡུལ་ཡིན་པའི་ཕྱིར། ཟེར་ན། རྟགས་མ་གྲུབ་སྟེ། མགོན་པོ་ཀླུ་སྒྲུབ་ཀྱིས། སྤྲོས་པ་ཉེར་ཞི་ཞི་བ་སྟེ། ། ཞེས་དང་། ཟླ་གྲགས་་ཀྱིས་ཚིག་གསལ་ལས། ཚིག་མི་འཇུག་པས་སྤྲོས་པ་ཉེར་ཞི་ཡིན་ལ།ཞེས་དང་། འཇུག་པའི་རང་འགྲེལ་ལས། དོན་དམ་པའི་བདེན་པ་བསྟན་པར་འདོད་པས་དེ་ནི་བརྗོད་དུ་མེད་པའི་ཕྱིར་དང་། ཞེས་དང་། དགྱེས་མ།ཛད་ལོ་ཙཱ་ཆེན་པོས། ལྐུགས་པས་མི་ལམ་རྨིས་པ་བཞིན། ། བརྗོད་དུ་མེད་པ་འི་ཉམས་ཤིག་ཤར། ཞེས་སོགས་ཐ་སྙད་དུ་ལུང་མཐའ་ཀླས་པ་གྲུབ་པའི་ཕྱིར། རྩ་བའི་གསལ་བར་ཐ་སྙད་དུ་འདོད་མི་ནུས་ཏེ། རྒྱུད་སསྦྱ་ཊ་ལས་། དོན་དམ་སེམས་ཀྱི་སྤྱོད་ཡུལ་མིན། ། ཞེས་དང་། ཞི་བ་ལྷས།དོན་དམ་བློ་ཡི་སྤྱོད་ཡུལ་མིན། ། ཞེས་དང་། གངས་ཅན་གྲུབ་པའི་སེང་གེའི་ཞལ་སྔ་ནས། མཐའ་བྲལ་བློ་ལས་འདས་པ་ཡི། ། ལྟ་བ་འདི་ཡི་རྩལ་སྤྱག་བྱུང་། ། ཞེས་སོགས་ཐ་སྙད་དུ་ལུང་མཐའ་ཀླས་པ་འཇོག་རྒྱུ་ཡོད་པའི་ར། ཡངཁོ་ན་རེ། དོན་དམ་པའི་བདེན་པ་དེ་དམིགས་པ་ཡིན་པར་ཐལ།དོན་དམ་པའི་བདེན་པ་དེ་ཤེས་བྱ་ཡིན་པའི་ཕྱིར། ཟེར་ན། རྟགས་ཐ་སྙད་དུ་མ་གྲུབ་སྟེ། རྡོ་རྗེ་གཅོད་པ་ལས། ཆོས་ཉིད་ཤེས་བྱ་མ་ཡིན་ཏེ། ། དེ་ནི་ཤེས་པར་ནུས་མ་ཡིན། ཞེས་ཐ་སྙད་དུ་དེ་ལྟར་གསུངས་པའི་ཕྱིར། རྩ་བའི་གསལ་བར་ཐ་སྙད་དུ་འདོད་མི་ནུས་ཏེ། ཤེར་ཕྱིན་སྟོང་ཕྲག་ཉེར་ལྔ་པ་ལས།བྱང་ཆུབ་སེམས་པའི་ཐེག་པ་རིགས་ཀྱི་བུའམ་རིགས་ཀྱི་བུ་མོ་ཐབས་མི་མཁས་པས་ཤེས་རབ་ཀྱི་ཕ་རོལ་ཏུ་ཕྱིན་པ་འདི་ལ་དམིགས་པའི་ཚུལ་གྱིས་འདུ་ཤེས་སུ་་

དབུ་མ་པའི་རྣམ་བཞག་བསྟན་པ། 115བྱེད་པ་ནི། ཤེས་རབ་ཀྱི་ཕ་རོལ་དུ་ཕྱིན་པ་གསོག་ཏུ་འབྱིན་པའོ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། དེ་འདྲའི་གནད་ཐ་སྙད་ཙམ་དུ་རྒྱས་པར་ཤེས་འདོད་ན་དབུ་མའི་བསྟན་བཅོས་ལུང་རིགས་འབྲུག་སྒྲ་སོགས་ཀྱི་ནང་དུ་གཞན་ངོར་གཟིགས་འཚལ་ལོ།ཁ་ཅིག་ན་རེ། ཐ་སྙད་དུ་ཡོད་ན་ཡོད་གོ་ཆོད་པར་ཐལ། ཐ་སྙད་དུ་ཡོད་ན་ཐ་སྙད་དུ་ཡོད་གོ་ཆོད་པའི་ཕྱིར། ཟེར་ན། དེ་ལ་རང་ལུགས་ལ་ཁྱབ་པ་མ་ངེས་ཏེ། ཐ་སྙད་དུ་ཡོད་ན་ཡོད་གོ་ཆོད་མིན་འདྲི་ཚེ་ཐ་སྙད་དུ་ཡོད་ན་ཐ་སྙད་དུ་ཡོད་གོ་ཆོད་ཅིང་ཐ་སྙད་དུ་ཡོད་ན་དོན་དམ་དུ་ཡོད་གོ་མི་ཆོད་ཅེས་ངག་ཐ་སྙད་དུ་སྨྲ་རིགས་ཤིང་ཐ་སྙད་དུ་ཡོད་ན་ཐ་སྙད་དུ་ཡོད་པའི་གོ་ཆོད་ཀྱང་ཐ་སྙད་དུ་ཡོད་ན་དོན་དམ་དུ་ཡོད་པའི་གོ་མི་ཆོད་པའི་ཕྱིར། འོན་ཀྱང་ཐ་སྙད་དུ་ཡོད་ན་ཡོད་པས་མ་ཁྱབ་བོ།ཡང་ཁོ་ན་རེ། ཐ་སྙད་དུ་ཡོད་ན་ཡོད་གོ་ཆོད་པར་ཐལ། བཅོམ་ལྡན་འདས་ཀྱིས་ཀྱང་། གང་འཇིག་རྟེན་ན་ཡོད་པར་གྲགས་པ་དེ་ང་ཡང་ཡོད་པར་སྨྲའོ། གང་འཇིག་རྟེན་ན་མེད་པར་གྲགས་པ་དེ་ང་ཡང་མེད་པར་སྨྲའོ།ཞེས་ཐ་སྙད་དུ་གསུངས་པའི་ཕྱིར། ཟེར་ན། ཁྱབ་པ་མ་ངེས་ཏེ། དེ་འདྲའི་ལུང་དེའི་དོན་ནི། ཐ་སྙད་དུ་འཇིག་རྟེན་ལ་ཡོད་པར་གྲགས་པ་ཀུན།འཇིག་རྟེན་གྱི་ཐ་སྙད་ཀྱི་རྣམ་བཞག་བྱ་བ་དེའི་ཚེ་ཐ་སྙད་དུ་སྟོན་པ་ངས་ཀྱང་ཡོད་ཅེས་སྨྲ་རིགས་སོ། ཐ་སྙད་དུ་འཇིག་རྟེན་ལ་མེད་པར་གྲགས་པ་ཀུན་འཇིག་རྟེན་གྱི་ཐ་སྙད་ཀྱི་རྣམ་བཞག་བྱ་བ་དེའི་ཚེ་ཐ་སྙད་དུ་སྟོན་པ་ངས་ཀྱང་མེད་པར་སྨྲ་རིགས་སོ། ཞེས་པའི་དོན་དུ་ཐ་སྙད་དུ་འཐད་པའི་ཕྱིར།རྟགས་དེར་ཐལ། སློབ་དཔོན་ཆེན་པོ་བུདྷ་པཱ་ལི་ཏས། འདི་ལྟར་བཅོམ་ལྡན་འདས་ཀྱིས་ཀྱང་གང་འཇིག་རྟེན་ལ་ཡོད་པར་གྲགས་པ་དེ་ང་ཡང་ཡོད་པར་སྨྲའོ། གང་འཇིག་རྟེན་ལ་མེད་པར་གྲགས་པ་དེ་ང་ཡང་མེད་པར་སྨྲའོ།

116 གྲུབ་མཐའིབསྟནབཅོསམིཤིསརྡོརྗེའིགོཆ། —ཞེས་གསུངས་པས། དེའི་ཕྱིར་གོང་གི་ཚེ་འཇིག་རྟེན་གྱི་ཐ་སྙད་བྱ་བ་དེའི་ཚེ་ནགང་འཇིག་རྟེན་ལ་ཡང་དག་པ་ཉིད་དུ་གྲགས་པ་དེ་བཅོམ་ལྡན་འདས་ཀྱིས་ཀྱང་ཡང་དག་པ་ཉིད་དོ་ཞེས་གསུངས་སོ་། གང་འཇིག་རྟེན་ལ་ཡང་དག་མ་ཡིན་པར་གྲགས་པ་དེ་བཅོམ་ལྡན་འདས་ཀྱིས་ཀྱང་ཡང་དག་མ།་ཡིན་ནོ་ཞེས་གསུངས་སོ། ཞེས་ཐ་སྙད་དུ་དེ་ལྟར་གསུངས་པའི་ཕྱིར།ཡང་ཁོ་ན་རེ། བུམ་པ་ཆོས་ཅན། སྤྱིར་ཡོད་པར་ཐལ། ཟེར་ན།གསལ་བར་མ་ངེས། ཡང་ཁོ་ན་རེ། བདེན་གཉིས་གང་གི་དབང་དུ་ཡང་མ་བྱས་པ་ཞིག་ཡོད་པའི་ཕྱིར། ཟེར་ན། རྟགས་མ་གྲུབ། འདི་ལ་དགོངས་ཏེ་འཇུག་པ་རང་འགྲེལ་ལས། ཡོད་པའམ་མེད་པ་འདི་སུས་སྨྲས། འཕགས་པ་་རྣམ་ས་ཀྱིས་དོན་དམ་པར་ནི་ཅང་མི་གསུངས་པ་ཡིན་ཏེ། དེའི་ཕྱིར་གང་ལ་འཐད་པ་དང་མི་འཐད་པར་མི་མངའ་བར་གྱུར་པ་དེ་ལ་སྤྲོས་པ་མངའ་བ་ག་ལ་འགྱུར། ཞེས་ཐ་སྙད་དུ་དེ་ལྟར་གསུངས་པའི་ཕྱིར།ཁ་ཅིག་ན་རེ། སངས་རྒྱས་འཕགས་པའི་སྐུ་གཟུགས་དེ་ཐ་སྙད་ཙམ་དུ་བེམ་པོ་ཡིན་པར་ཐལ། སངས་རྒྱས་འཕགས་པའི་སྐུ་གཟུགས་དེ་ཐ་སྙད་ཙམ་དུ་ཡེ་ཤེས་མ་ཡིན་པའི་ཕྱིར་ཟེར་ན། རྟགས་ཐ་སྙད་དུ་མ་གྲུབ་སྟེ། རིམ་ལྔ་ལས། ཁོང་སྟོང་ཁྱོད་ཀྱི་སྐུ་ལ་མེད། ། ཤ་དང་དུས་པ་ཁྲག་ཀྱང་མེད། །ནམ་མཁའ་འ་་ནི་འཇའ་ཚོན་ལྟར། ། ཁྱོད་ཀྱི་སྐུ་ནི་སྟོན་པར་མཛད། ། ཅེས་དང་། སྤྱོད་བསྡུས་ལས། ཇི་ལྟར་ཕྱོགས་བཅུར་བཞུགས་པའི་རྒྱལ་དབང་པོ། ། དེ་ཡི་སྐུ་ལ་ཤ་རུས་ཁྲག་མེད་ཀྱང་། ། ཞེས་དང་། དཀོན་བརྩེགས་ལས། དེ་བཞིན་གཤེགས་པའི་སྐུ་ནི་སྲེད་མེད་ཀྱི་བུ་ལྟར་མཁྲིགས་་པ་སྲ་བ་སྙིང་པོ་ཅན། མི་ཤིག་པ་རྡོ་རྗེའི་རང་བཞིན་ནོ། ཞི་བའི་བློ་གྲོས་དེ་བཞིན་གཤེགས་པའི་སྐུ་ལ་་ནི་ཕོ་བ་དང་ལོང་ཀ་མེད་དོ། རྣག་གམ། ཁྲག་གམ།མཆི་མ་འམ། ངར་སྣབས་སམ། ངན་སྐྱུགས་སམ་མི་གཙང་བ་མེད་ཀྱི་ཞི་

དབུ་མ་པའི་རྣམ་བཞག་བསྟན་པ། 117བའི་བློ་གྲོས་དེ་བཞིན་གཤེགས་པའི་སྐུ་ནི་འཛམ་བུ་ཆུ་བོའི་གསེར་གྱི་གར་བུ་ལྟ་བུ་སྟེ། ཁོང་སྟོང་མིན་བུ་ག་མེད་པ། ཞེས་དང་། ཡང་དཀོན་བརྩེགས་ལས། དེ་བཞིན་གཤེགས་པའི་སྐུ་ནི་ཕུང་པོས་རབ་ཏུ་ཕྱེ་བ་མ་ཡིན། ཞེས་དང་། ཡང་དཀོན་བརྩེགས་ལས། འབྱུང་བ་ཆེན་པོ་ནུར་ནུར་པོ་ལས་བྱུང་བ་མ་ཡིན་ཤ་དང་ཁྲག་གིས་གཡོགས་པ་མ་ཡིན་རུས་པ་ཆུ་བའི་བོག་རིས་སྦྲེལ་བ་མ་ཡིན། ཞེས་དང་། གསེར་འོད་ལས། སྐུ་ལ་ཤ་རུས་ཁྲག་མེད་ན། །རིང་བསྲེལ་ཡོད་པ་ག་ལ་འགྱུར། ། ཞེས་དང་། རྫོགས་པའི་སངས་རྒྱས་པདྨ་དཀར་པོས། སངས་རྒྱས་རང་ངོས་ལ་ཡེ་ཤེས་མི་མངའ་བ་དང་། སངས་རྒྱས་དེ་ཉིད་ཡེ་ཤེས་སུ་བཞག་པ་ནི་ཤིན་ཏུ་འཐད་པར་འདོད་དོ། ཞེས་དང་།འཇམ་དཔལ་དབྱངས་མཁས་དབང་སངས་རྒྱས་རྡོ་རྗེའི་ཞལ་སྔ་ནས། ཤཱཀྱ་ཐུབ་པའི་སྐུ་འབྱུང་བཞི་དང་ཤ་ཁྲག་གདོས་བཅས་སུ་འདོད་པ་ནི་དྲང་དོན་གཙོར་བྱེད་ཀྱི་ཐེག་དམན་པ་འགའི་ལོག་ཤེས་ཡིན་མོད་ཀྱི། ཐེག་པ་ཆེན་པོའི་ངེས་གསང་ལྷུག་པར་སྒྲོག་དུས། དེ་འདྲ་བའི་ངན་རྟོག་གཉིད་ཀྱི་རྨི་ལམ་དུའང་འབྱུང་བ་མི་རིགས་ཏེ། རྒྱུད་ལས། ཁོང་སྟོང་ཁྱོད་ཀྱི་སྐུ་ལ་མེད།ཤ་དང་རུས་པ་ཁྲག་ཀྱང་མེད། ། ནམ་མཁའ་ལ་ནི་འཇའ་ཚོན་ལྟར། ། ཁྱོད་ཀྱི་སྐུ་ནི་སྟོན་པར་མཛད། ། ཅེས་པ་ལ་སོགས་པ་མང་དུ་གསུངས་པས་ན།འབྱུང་བ་ཆེན་པོ་བཞི་མི་སྣང་ཤ་ཁྲག་བརྡོས་པའི་གཟུགས་མི་མངའ། ཞེས་དང་། སློབ་དཔོན་ཆེན་པོ་ལེགས་ལྡན་འབྱེད་ཀྱིས་ཀྱང་། དེ་བཞིན་གཤེགས་པའི་སྐུ་ནི་ཡེ་ཤེས་ཀྱི་བདག་ཉིད་ཅེས་སོགས་ཐ་སྙད་དུ་ལུང་མཐའ་ཀླས་པ་གྲུབ་པའི་ཕྱིར།ཁ་ཅིག་ན་རེ། སངས་རྒྱས་འཕགས་པ་ཆོས་ཅན། ཁྱོད་མངོན་སུམ་དུ་རྟོགས་པའི་སོ་སོའི་སྐྱེ་བོ་ཐ་སྙད་དུ་མེད་པར་ཐལ། ཁྱོད་སྐབས་འདིར་ཐ་སྙད་དུ་དོན་དམ་གྱི་བདེན་པ་ཡིན་པའི་ཕྱིར་ཟེར་ན། ཁྱབ་པ་མ་ངེས།

116 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།སངས་རྒྱས་འཕགས་པ་ཆོས་ཅན། ཁྱོད་མངོན་སུམ་དུ་མཐོང་བའི་སོ་སོའི་སྐྱེ་བོ་ཐ་སྙད་དུ་མེད་པར་ཐལ། ཁྱོད་དོན་དམ་གྱི་བདེན་པ་ཡིན་པ་གང་ཞིག་དོན་དམ་གྱི་བདེན་པ་མངོན་སུམ་དུ་རྟོགས་པའི་སོ་སྐྱེ་ཐ་སྙད་དུ་མེད་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཕྱི་མ་ཐ་སྙད་དུ་གྲུབ་སྟེ། མི་ཕམ་པདྨ་དཀར་པོའི་ཞལ་སྔ་ནས། ལྷག་མཐོང་ངོ་མ་དབུ་མའི་ལྟ་བ་ཡིན་པས་ལམ་གྱི་བདེན་པ་མངོན་སུམ་དུ་མ་བྱས་པ་དག་ལ་མི་འདོད་དོ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། རྩ་བའི་གསལ་བར་ཐ་སྙད་དུ་འདོད་ན།སངས་རྒྱས་འཕགས་པ་མངོན་སུམ་དུ་མཐོང་བའི་སོ་སོའི་སྐྱེ་བོ་ཐ་སྙད་དུ་མེད་པར་འདོད་མི་ནུས་ཏེ། རྒྱལ་པོ་གསལ་རྒྱལ་གྱི་བུ་མོ་རྡོ་རྗེའི་ལེའུ་ལས། བུ་མོ་དེ་བསམ་པ་ཤིན་ཏུ་དག་ཅིང་མོས་པར་མཁྱེན་ནས་བཅོམ་ལྡན་འདས་དེའི་ཁྱིམ་དུ་གཤེགས་ཏེ། བུ་མོ་དེའི་མདུན་གྱི་ས་ལས་དབུ་མཐོན་མཐིང་གི་མཚན་མངོན་པར་བསྟན་པ་བུ་མོ་དེས་མཐོང་བར་མཛད་དོ། བུ་མོ་དེས་བཅོམ་ལྡན་འདས་ཀྱི་དབུ་མཐོན་མཐིང་མཐོང་ནས་ལྷག་པར་དགའ་ཞིང་རབ་ཏུ་མགུ་།ཤཱརྙི་ཀྟོ། བསམ་པ་ཤིན་ཏུ་དག་པར་གྱུར་ཏོ། ཞེས་ཐ་སྙད་དུ་གསུངས་འོན་ཁོ་རང་ལ། ཁྱོད་ཀྱིས་བུམ་པ་མངོན་སུམ་དུ་མཐོང་ན་ཁྱོད་ཀྱིས་བདག་མེད་མངོན་སུམ་དུ་མཐོང་དགོས་པར་ཐལ། བུམ་པ་བདག་མེད་ཡིན་པའི་ཕྱིར། ཁྱབ་པ་འགྲིགས། གསལ་བར་འདོད་མི་ནུས་པའི་ཚུལ་གྲགས་པའིསྒོ་ནས་སླ། གཞན་ཡང་ཁོ་རང་ལ། ཁྱོད་ཀྱིས་བུམ་པ་མངོན་སུམ་དུ་མཐོང་ན་ཁྱོད་ཀྱིས་མི་རྟག་པ་མངོན་སུམ་དུ་མཐོང་དགོས་པར་ཐལ། བུམ་པ་མི་རྟག་པ་ཡིན་པའི་ཕྱིར། ཁྱབ་པ་འགྲིགས། གསལ་བར་འདོད་མི་ནུས་པའི་ཚུལ་གྲགས་པའི་སྒོ་ནས་སླ།ཁ་ཅིག་ན་རེ། ཐེག་ཆེན་གྱི་མཐོང་ལམ་རྣམ་གྲོལ་ལམ་པ་བས་འཇིག་ལྟ་

དབུ་མ་པ་འི་རྣམ་བཞག་བསྟན་པ། 119ལྷན་སྐྱེས་ཕྲ་མོ་ཉི་ཤུ་ཐ་སྙད་དུ་སྤངས་ཟིན་པར་ཐལ། ཐེག་ཆེན་གྱི་མཐོང་ལམ་རྣམ་གྲོལ་ལམ་པ་བས་འཇིག་ལྟ་ལྷན་སྐྱེས་རགས་པ་ཉི་ཤུ་ཐ་སྙ་ད་དུ་སྤངས་ཟིན་པའི་ཕྱིར་ཟེར་ན། ཁྱབ་པ་་ཐ་སྙད་དུ་མ་ངེས། རྟགས་ཐ་སྙད་དུ་གྲུབ་སྟེ།ཀུན་མཁྱེན་མི་ཕམ་པདྨ་དཀར་པོའི་ཞལ་སྔ་ནས། འཇིག་ཚོགས་ལ་ལྟ་བའི་རིའི་རྩེ་མོ་མཐོ་བ་ཉི་ཤུ་ཡེ་ཤེས་རྡོ་རྗེས་བཅོམ་སྟེ། ཞེས་པས་ན་བདེན་པ་མཐོང་བ་དང་ལྷན་སྐྱེས་ཀྱི་བདག་འཇིག་པ་སུང་མདའི་མཐོ་དམན་བཞིན་ནོ།ཞེས་ཐ་སྙད་དུ་གསུངས་པའི་ཕྱིར། འདིར་དེ་འདྲའི་བདེན་པ་མཐོང་བ་དང་ལྷན་སྐྱེས་ཀྱི་བདག་འཇིག་པ་སུང་མདའི་མཐོ་དམན་བཞིན་ནོ། ཞེས་པའི་དོནནི་ཐེག་ཆེན་གྱི་འཕགས་པའི་གང་ཟག་དེས་བདེན་པ་མཐོང་བ་དང་ཐེག་ཆེན་གྱི་འཕགས་པའི་གང་ཟག་དེས་འཇིག་ལྟ་ལྷན་སྐྱེས་རགས་པ་བྲལ་བ་གཉིས་ཐ་སྙད་དུ་དུས་མཉམ་མོ། ཞེས་པའི་དོན་དུ་ཐ་སྙད་དུ་འཐད་དོ། འདིར་དེ་འདྲའི་འཇིག་པ་སྲང་མདའི་ཞེས་པའི་འཇིག་ཅེས་པ་ནི་ཐ་སྙད་དུ་མཐོང་ལམ་མཛོཪྴ་བསྣག་ཡེ་ཤེས་དེའི་རྒྱུད་ལ་ལྷན་སྐྱེས་ཀྱི་བདག་འཛིན་རགས་པ་ཞིག་ཅེས་པའ་ ཊྭཱཾ་ན་ཀྱ། ང་སངས་འཕགས་དེས་ལྷན་སྐྱེས་ཀྱི་བདག་ཕྲ་མོ་སྤངས་པ་དང་སངས་འཕགས་དེ་སངས་རྒྱས་པ་གཉིས་ཐ་སྙད་དུ་དུས་མཉམ་ཞིང་། ལྷན་སྐྱེས་ཀྱི་བདག་འཛིན་རགས་པ་ནི་མཐོང་ལམ་རྣམ་གྲོལ་ལམ་པ་བས་ཐ་སྙད་དུ་སྤངས་ཟིན་ཀྱང་། ལྷན་སྐྱེས་ཀྱི་བདག་འཛིན་ཕྲ་མོ་ནི་ཐེག་ཆེན་གྱི་རྡོ་རྗེ་ལྟ་བུའི་ཏིང་ངེ་འཛིན་ཉག་གཅིག་གིས་ཐ་སྙད་དུ་ཡོངས་སུ་གཞོམ་བྱ་ཡིན་ནོ།ཁོ་ན་རེ། མ་རིག་པ་ཐ་སྙད་དུ་ཉོན་མོངས་མ་ཡིན་པར་ཐལ། ཉོན་མོངས་ཅན་མ་ཡིན་པའི་མ་རིག་པ་ཐ་སྙད་དུ་ཉོན་མོངས་མ་ཡིན་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུ་གྲུབ་སྟེ། དཔལ་ལྡན་ཟླ་བས། མ་རིག་ཉོན་མོངས་མེད་ཡོད་པས། ། རྣམ་པ་ཀུན་མཁྱེན་སྤངས་བ་

120 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཉིད། །ཅེས་ཐ་སྙད་དུ་གསུངས་པའི་ཕྱིར། གསལ་བར་ཐ་སྙད་དུ་འདོད་མི་ནུས་ཏེ། དཔལ་ལྡན་ཟླ་བས་འཇུག་པ་རང་འགྲེལ་ལས། དེ་ལ་ཉོན་མོངས་པ་དག་ནི་མ་རིག་པ་དང་། ཞེས་སོགས་ཐ་སྙད་དུ་གསུངས་པའི་ཕྱིར།ཁོ་ན་རེ། འདོད་ཆགས་ཐ་སྙད་དུ་ཉོན་མོངས་པ་མ་ཡིན་པར་ཐལ།ཉན་ཐོས་ཀྱི་ལྷག་བཅས་དགྲ་བཅོམ་པའི་རྒྱུད་ཀྱི་སྲེད་པ་དེ་ཐ་སྙད་དུ་ཉོན་མོངས་མ་ཡིན་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུགྲུབ་སྟེ། སྤྱོད་འཇུག་ལས། སྲེད་འདི་ཉོན་མོངས་ཅན་མིན་ཡང་། །ཀུན་རྨོངས་བཞིན་དུ་ཅི་སྟེ་མེད། ། ཅེས་ཐ་སྙད་དུ་དེ་ལྟར་གསུངས་པའི་ཕྱིར།རྩ་བའི་གསལ་བར་ཐ་སྙད་དུའང་འདོད་མི་ནུས་ཏེ། དཔལ་ལྡན་ཟླ་བས་འཇུག་པ་རང་འགྲེལ་ལས། དེ་ལ་ཉོན་མོངས་པ་དག་ནི་མ་རིག་པ་དང་འདོད་ཆགས་ལ་སོགས་པ་དག་སྟེ། ཞེས་ཐ་སྙད་དུ་དེ་ལྟར་གསུངས་པའི་ཕྱིར།དེས་ན་འདོད་ཆགས་དང་སྲེད་པ་གཉིས་ལ་ཐ་སྙད་དུ་མུ་གསུམ་མོ། མ་རིག་པདང་ཀུན་རྨོངས་གཉིས་ལ་ཐ་སྙད་དུ་མུ་གསུམ་མོ། གནད་འདི་མ་རྟོགས་པའི་གངས་ཅན་པ་ལ་ལས། འདོད་ཆགས་ཡིན་ལ་ཉོན་མོངས་ཡིན་མིན་གཉིས། མ་རིག་པ་ཡིན་ལ་ཉོན་མོངས་ཡིན་མིན་གཉིས་ཞེས་སོགས་ཐ་སྙད་དུ་སྨྲ་དགོས་སོང་བ་ཡིན་ནོ།ཁ་ཅིག་ན་རེ། ཐ་སྙད་དུ་ཐལ་འགྱུར་པའི་ལུགས་ལ་ཀུན་གཞི་དེ་གཏན་མེད་ཡིན་པར་ཐལ། ཐ་སྙད་དུ་ཐལ་འགྱུར་པའི་ལུགས་ལ་ཀུན་གཞི་དེ་ཤེས་པ་མ་ཡིན་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུ་གྲུབ་སྟེ། དཔལ་ལྡན་ཟླ་བས། ཀུན་གཞི་ཡོད་ཅིང་གང་ཟག་ཉིད་ཡོད་ལ། །ཕུང་པོ་འདི་དག་འབའ་ཞིག་ཉིད་ཡོད་ཅེས། ། བསྟན་པ་འདི་ནི་དེ་ལྟར་ཆེས་ཟབ་དོན། ། རིག་པར་མི་འགྱུར་གང་ཡིན་དེ་ལའོ། ། ཞེས་ཐ་སྙད་དུ་གསུངས་པའི་ཕྱིར། རྩ་བའི་གསལ་བར་འདོད་མི་ནུས་ཏེ། ཐལ་འགྱུར་པའི་

དབུ་མ་པའི་རྣམ་བཞག་བསྟན་པ། 121ལུགས་ལ་ཐ་སྙད་དུ་རྣམ་ཀུན་མཆོག་ལྡན་གྱི་སྟོང་ཉིད་དུ་གྱུར་པའི་བདེ་སཤེགས་སྙིང་ངོ་་དེ་ཀུན་གཞི་རུ་ཐ་སྙད་དུ་ངོས་བཟུང་རིགས་པའི་ཕྱིར། དེར་ཐལ།འཇུག་པ་རང་འགྲེལ་ལས། དངོས་པོ་ཐམ།ས་ཅད་ཀྱི་རང་བཞིན་རྗེས་སུ་ཞུགས་པའི་ཕྱིར། སྟོང་པ་ཉིད་ཁོ་ན་ཀུན་གཞིའི་རྣམ་པར་ཤེས་པའི་སྒྲས་བསྟན་པར་རིག་པར་བྱའོ། ཞེས་དང་། རྒྱན་སྟུག་པོ་བཀོད་པ་ལས།སྙིང་པོ་ཀུན་གཞིར་བསྒྲགས་པ་ཡང་། ། བློ་ཞན་རྣམས་ཀྱིས་མི་ཤེས་སོ། །ཞེས་ཐ་སྙད་དུ་དེ་ལྟར་གསུངས་པའི་ཕྱིར།ཡང་ཁོ་ན་རེ། ཐལ་འགྱུར་པ་ཁྱོད་ཀྱིས་ཐ་སྙད་དུ་རང་རིག་ཁས་མི་ལེན་པར་ཐལ། ཐལ་འགྱུར་པས་ཐ་སྙད་དུ་རང་གིས་རང་རིག་པའི་ཆ་ནས་བཞག་པའི་རང་རིག་ཁས་མི་ལེན་པའི་ཕྱིར་ཟེར་ན། ཁྱབ་པ་ཀུན་རྫོབ་ཏུ་མ་ངེས།རྟགས་ཐ་སྙད་དུ་གྲུབ་སྟེ། ལང་ཀུར་གཤེགས་པ་ལས། ཇི་ལྟར་རལ་གྲི་རང་གི་སོ། ། གཅོད་པར་མི་བྱེད་སོར་མོ་ནི། ། རང་ལ་རིག་པ་མི་བྱེད་པ།རང་རིག་སེམས་ཀྱང་དེ་བཞིན་ནོ། ། ཞེས་དང་། གཙུག་ན་རིན་པོ་ཆེའི་མདོ་ལས། དཔེར་ན་རལ་གྲིའི་སོ་དེ་ཉིད་ཀྱིས་རལ་གྲིའི་སོ་དེ་ཉིད་གཅོད་པར་མི་ནུས་པ་དང་། སོར་མོའི་རྩེ་མོ་དེ་ཉིད་ཀྱིས་སོར་མོའི་རྩེ་མོ་ལ་རེག་པར་མི་ནུས་པ་དེ་བཞིན་དུ། སེམས་དེ་ཉིད་ཀྱིས་སེམས་དེ་ཉིད་མཐོང་བར་མི་ནས་སོ།ཞེས་དང་། རྒྱལ་སྲས་ཞི་བ་ལྷས། འཇིག་རྟེན་གྱི་ནི་མགོན་པོས་ཀྱང་། །སེམས་ཀྱིས་སེམས་མི་མཐོང་ཞེས་གསུངས། ཞེས་ཐ་སྙད་དུ་གསུངས་པའི་ཕྱིར། རྩ་བའི་གསལ་བར་ཐ་སྙད་དུ་འདོད་མི་ནུས་ཏེ། ཡུམ་བསྟོད་ལས།སོ་སོ་རང་རིག་ཡེ་ཤེས་སྤྱོད་ཡུལ་བ། ། དུས་གསུམ་རྒྱལ་བའི་ཡུམ་ལ་ཕྱག་འཚལ་ལོ། །ཞེས་དང་། ཀུན་མཁྱེན་པདྨ་དཀར་པོའི་ཞལ་སྔ་ནས། ཕྱི་མ་གཉིས་རང་གིས་རང་རིག་མི་འདོད་ལ་རང་རིག་ཙམ་ནི་ཁས་ལེན་ཏེ་སོ་སོར་བརྟགས་འགོག་ཅེས་པའི་སོ་སོར་བརྟག་པ་སོ་སོ་རིག་པར་འདོད་པས་སོ།

122 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཞེས་ཐ་སྙད་དུ་དེ་ལྟར་གསུངས་ཤིང་དེ་འདྲའི་ཕྱི་མ་གཉིས་ཞེས་པ་ནི་བྱེ་སྨྲ་དང་ཐལ་རང་གཉིས་བཅས་ལ་ཐ་སྙད་དུ་དགོངས་པའི་ཕྱིར།ཁ་ཅིག་ན་རེ། འཕགས་པའི་བདེན་པ་བཞིའི་ངོ་བོ་ཐ་སྙད་དུ་མཐོང་ན་འཕགས་པའི་བདེན་པ་བཞིའི་ངོ་བོ་ཐ་སྙད་དུ་རྟོགས་མི་དགོས་པར་ཐལ།སངས་རྒྱས་འཕགས་པའི་གཟུགས་སྐུ་མཐོང་ན་དོན་དམ་རྟོགས་མི་དགོས་པའི་ཕྱིར་ཟེར་ན། རྟགས་མ་གྲུབ་སྟེ། སངས་རྒྱས་འཕགས་པའི་གཟུགས་སྐུ་དེ།གཞན་ཀུན་རྫོབ་ཏུ་གྱུར་པའི་ཕུག་གི་འཁྲུལ་རྒྱུས་བསླད་པའི་བློའི་ངོར་གཙོ་བོར་བསྟན་པའི་སངས་རྒྱས་ཀྱི་གཟུགས་སྐུ་ཐ་སྙད་དུ་ཡིན་ཞིང་། ཆོས་སྐུ་དང་གཟུགས་སྐུ་གཉིས་སུ་ཕྱེ་བའི་ཆོས་སྐུ་དེ་གཞན་ངོར་དོན་དམ་གྱི་སྐུ་ཡིན་པ་གང་ཞིག སངས་རྒྱས་འཕགས་པའི་གཟུགས་སྐུ་གྲུབ་ན་དོན་དམ་གྲུབ་པས་ཁྱབ་པའི་ཕྱིར། རྟགས་ཕྱི་མ་གཞན་ངོར་སླ། འོན་ཀྱང་ཁྱོད་ཀྱིས་ཐ་སྙད་དུ་སངས་རྒྱས་འཕགས་པའི་གཟུགས་སྐུ་མཐོང་ན་ཁྱོད་ཀྱིས་ཐ་སྙད་དུ་དོན་དམ་རྟོགས་མི་དགོས་སོ། དེ་འདྲའི་རིགས་པའི་ཞིབ་ཆ་ཕྲ་བ་ཐ་སྙད་དུ་ཤེས་པར་བྱའོ། གོང་གི་རྟགས་དང་པོ་ཐ་སྙད་དུ་གྲུབ་སྟེ། རྗེ་བཙུན་བྱམས་པ་མགོན་པོའི་རྒྱུད་བླ་མའི་བསྟན་བཅོས་ལས། རང་དོན་གཞན་དོན་དོན་དམ་སྐུ་དང་སྦྱི། ། དེ་ལ་བརྟེན་པ་ཀུན་རྫོབ་སྐུ་ཉིད་དེ། ། ཞེས་ཐ་སྙད་དུ་གསུངས་པའི་ར། ཡང་ཁོ་ན་རེ། སངས་རྒྱས་ཀྱི་གཟུགས་སྐུ་རྣམ་གཉིས་ཆོས་ཅན། ཐ་སྙད་དུ་ཀུན་རྫོབ་ཡིན་པར་ཐལ། ཐ་སྙད་དུ་ཀུན་རྫོབ་ཀྱི་སྐུ་ཡིན་པའི་ཕྱིར།མ་གྲུབ་ན། དེ་ཆོས་ཅན། དེར་ཐལ། ཐ་སྙད་དུ་སངས་རྒྱས་ཀྱི་ཀུན་རྫོབ་ཀྱི་སྐུ་དང་སངས་རྒྱས་ཀྱི་དོན་དམ་གྱི་སྐུ་གཉིས་སུ་ཕྱེ་བའི་སངས་རྒྱས་ཀྱི་ཀུན་རྫོབ་ཀྱི་སྐུ་ཡིན་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུ་མ་གྲུབ་ན། དེ་ཆོས་ཅན། དེར་ཐལ། ཐ་སྙད་དུ་སངས་རྒྱས་ཀྱི་

དབུ་རྨ་་པའི་རྣམ་བཞག་བསྟན་པ། 123གཟུགས་སྐུ་གང་ཞིག་རྒྱུད་བླ་མ་ལས། དེ་ལ་བརྟེན་པ་ཀུན་རྫོབ་སྐུ་ཉིད་དེ།ཞེས་ཐ་སྙད་དུ་གསུངས་པའི་ཕྱིར། རྩ་བའི་རྟགས་གསལ་གཉིས་ཀ་ཐ་སྙད་དུ་འདོད་ན། དེ་ཆོས་ཅན། དེ་མ་ཡིན་པར་ཐལ། ཐ་སྙད་དུ་ཆོས་སྐུ་ཡིན་པའི་ཕྱིར། དེ་ཆོས་ཅན། དེར་ཐལ། ཐ་སྙད་དུ་སངས་རྒྱས་ཡིན་པའི་ཕྱིར། ཁྱབ་པ་ཐ་སྙད་དུ་ངེས་ཏེ། གངས་ཅན་མཁས་པའི་གཙུག་རྒྱན་མི་ཕམ་པདྨ་དཀར་པོའི་ཞལ་སྔ་ནས། རྫོགས་་ས་ངས་རྒྱས་ཉིད་ཆོས་སྐུ་ཁོ་ན་སྟེ། ། སྐུ་གསུམ་དེ་ལས་ཕྱེ་བ་ཟླ་གྲགས་དང་། ། སེང་གེ་བཟང་སོགས་འཕགས་ཡུལ་ཕྱོགས་ནས་བསྒྲགས། ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། དེས་ན་སངས་རྒྱས་ཀྱི་དོན་དམ་གྱི་སྐུ་དང་སངས་རྒྱས་ཀྱི་ཀུན་རྫོབ་ཀྱི་སྐུ་གཉིས་སུ་ཕྱེ་བའི་སངས་རྒྱས་ཀྱི་ཀུན་རྫོབ་ཀྱི་སྐུ་ཞེས་པ་ནི་ཐ་སྙད་དུ་ཀུན་རྫོབ་དང་སྐུ་གཉིས་ཀྱི་གཞི་མཐུན་ཞིག་ལ་གོ་མི་དགོས་ཤིང་། ཀུན་རྫོབ་ཏུ་གྱུར་པའི་ཕུག་གི་འཁྲུལ་རྒྱུས་བསླད་པའི་བློའི་ངོར་གཙོ་བོར་བསྟན་པའི་སངས་རྒྱས་ཀྱི་སྐུ་ཞིག་ལ་ཐ་སྙད་དུ་གོ་དགོས་སོ།ཁ་ཅིག་ན་རེ། གཟུགས་ཀྱི་ཕུང་པོའི་སྟེང་གི་དོན་དམ་པའི་བདེན་པ་ཆོས་ཅན། ཐ་སྙད་དུ་ཁྱོད་སངས་རྒྱས་ཡིན་པར་ཐལ། ཐ་སྙད་དུ་ཁྱོད་སྐུ་གསུམ་གྱི་བཟླས་ཕྱེ་བའི་ཆོས་སྐུ་ཡིན་པའི་ཕྱིར། མ་གྲུབ་ན། དེ་ཆོས་ཅན།དེར་ཐལ། ཁྱོད་ཐ་སྙད་དུ་ཆོས་སྐུ་ཡིན་པའི་ཕྱིར། ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུ་མ་གྲུབ་ན། དེ་ཆོས་ཅན། དེར་ཐལ།ཁྱོད་ཐ་སྙད་དུ་རྣམ་ཀུན་མཆོག་ལྡན་གྱི་སྟོང་ཉིད་ཡིན་པའི་ཕྱིར། ཁྱབ་པ་ཐ་སྙད་དུ་ངེས་ཏེ། རྫོགས་པའི་སངས་་རྒྱས་པདྨ་དཀར་པོའི་ཞལ་སྔ་ནས།སྟོང་པ་དང་ཆོས་སྐུ་གཅིག་པ་འདི་སུའི་རང་བཟོ་ཡིན་ཞེས་དྲི་བ་ལ་འདི་ནི་ཤཱཀྱ་ཐུབ་པའི་རང་བཟོ་སྟེ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། འོན་ཀྱང་ཐ་སྙད་དུ་ཆོས་སྐུ་དང་རྣམ་གྲངས་སུ་སོང་བའི་སྟོང་ཉིད་ནི་ཐ་སྙད་དུ་རྣམ་

124 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཀུན་མཆོག་ལྡན་གྱི་སྟོད་ཉིད་དེའོ།ཁ་ཅིག་ན་རེ། སངས་རྒྱས་ཀྱི་གཟུགས་སྐུ་རྣམ་གཉིས་ཆོས་ཅན། ཐ་སྙད་དུ་སྐུ་གསུམ་གྱི་བཟླས་ཕྱེ་བའི་ཆོས་སྐུ་ཡིན་པར་ཐལ། ཐ་སྙད་དུ་ཆོས་སྐུ་ཡིན་པའི་ཕྱིར། ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུ་མ་གྲུབ་ན། དེ་ཆོས་ཅན། དེར་ཐལ། ཐ་སྙད་དུ་སངས་རྒྱས་ཡིན་པའི་ཕྱིར།ཁྱབཔ་ཐ་སྙད་དུ་ངེས་ཏེ། མི་ཕམ་པདྨ་དཀར་པོའི་ཞལ་སྔ་ནས། རྫོགས་སངས་རྒྱས་ཉིད་ཆོས་སྐུ་ཁོ་ན་སྟེ། ། སྐུ་གསུམ་དེ་ལས་ཕྱེ་བ་ཟླ་གྲགས་དང་། ། སེང་གེ་བཟང་སོགས་འཕགས་ཡུལ་ཕྱོགས་ནས་བསྒྲགས། ཞེས་ཐ་སྙད་དུ་དེ་ལྟར་གསུངས་པའི་ཕྱིར།ཁ་ཅིག་ན་རེ། སངས་རྒྱས་འཕགས་པའི་གཟུགས་སྐུ་དེ་ཆོས་ཅན།ཐ་སྙད་དུ་སངས་རྒྱས་ཀྱི་དག་པ་གཉིས་ལྡན་གྱི་ཆོས་སྐུ་མ་ཡིན་པར་ཐལ། ཐ་སྙད་དུ་སངས་རྒྱས་ཀྱི་དག་པ་གཉིས་ལྡན་གྱི་ཆོས་སྐུ་དང་སངས་རྒྱས་ཀྱི་གཟུགས་སྐུ་གཉིས་སུ་ཕྱེ་བའི་སངས་རྒྱས་ཀྱི་དག་པ་གཉིས་ལྡན་གྱི་ཆོས་སྐུ་ཐ་སྙད་དུ་མ་ཡིན་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས།ཁ་ཅིག་ན་རེ། ཁྱི་གོན་རྒྱ་བོ་ཆོས་ཅན། ཁྱོད་ལ་ཐ་སྙད་དུ་ཆོས་སྐུ་དེ་མི་ལྡན་པར་ཐལ། ཁྱོད་ལ་ཐ་སྙད་དུ་སྐུ་གསུམ་གྱི་བཟླས་ཕྱེ་བའི་ཆོས་སྐུ་དེ་མ་ལྡན་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས། རྟགས་གཞན་ངོར་མ་གྲུབ་ན། དེ་ཆོས་ཅན། དེར་ཐལ། གཞན་ངོར་ཁྱོད་སེམས་ཅན་ཡིན་པའི་ཕྱིར། རྩ་བའི་གསལ་བར་ཐ་སྙད་དུ་འདོད་ན། དེ་ཆོས་ཅན། དེ་མ་ཡིན་པར་ཐལ། ཐ་སྙད་དུ་སེམས་ཅན་གང་ཞིག ཁམས་གསུམ་ཆོས་ཀྱི་རྒྱལ་པོ་དྭགས་པོ་ཟླ་འོད་གཞོན་ནུའི་ཞལ་སྔ་ནས། འོ་ན་རྒྱུ་མཚན་ཅིའི་ཕྱིར་སེམས་ཅན་སངས་རྒྱས་ཀྱི་སྙིང་པོ་ཅན་ཡིན་ཞེ་ན། ཆོས་སྐུ་སྟོང་པ་ཉིད་ཀྱིས་སེམས་ཅན་ལ་ཁྱབ་པའི་ཕྱིར་དང་། ཞེས་ཐ་སྙད་དུ་གསུངས་པའི་ཕྱིར།

དབུ་མ་པའི་རྣམ་བཞག་བསྟན་པ། 125ཁ་ཅིག་ན་རེ། ཐ་སྙད་དུ་ལམ་དབུ་མ་དོན་དམ་པའི་བདེན་པ་ཡིན་པར་ཐལ། ཐ་སྙད་དུ་དབུ་མའི་ལམ་དོན་དམ་པའི་བདེན་པ་ཡིན་པའི་ཕྱིར།ཟེར་ན་ཁྱབ་གསལ་ཐ་སྙད་དུ་མ་ངེས། རྟགས་ཐ་སྙད་དུ་གྲུབ་སྟེ། འོད་སྲུངས་ཀྱི་ལེའུ་ལས། འོད་སྲུངས་ཡོད་ཅེས་བྱ་བ་ནི་མཐའ་གཅིག་གོ མེད་ཅེསཁྱ་བ་འདི་ནི་མཐའ་གཉིས་སོ། དེ་གཉིས་ཀྱི་དབུས་གང་ཡིན་པ་དེ་ནི་དབུ་མའི་ལམ། ཞེས་དང་། རྫོགས་པའི་སངས་རྒྱས་མི་ཕམ་པདྨ་དཀར་པོའི་ཞལ་སྔ་ནས། ཚད་མ་འདིའི་རྣམ་གྲངས་ནི། མི་གནས་པའི་མྱ་ངན་ལས་འདས་པ་དང་། བདེ་བར་གཤེགས་པ། སངས་རྒྱས། བཅོམ་ལྡན་འདས། དབུ་མའི་ལམ། ཐེག་པ་ཆེན་པོ། ཞེས་བྱ་བ་ལ་སོགས་པའོ།ཞེས་ཐ་སྙད་དུ་དེ་ལྟར་གསུངས་པའི་ཕྱིར། རྩ་བའི་གསལ་བར་ཐ་སྙད་དུ་འདོད་མི་ནུས་ཏེ། སློབ་པའི་ལམ་བདེན་ཐ་སྙད་དུ་སློབ་པའི་ལམ་བདེན་གང་ཞིག སློབ་དཔོན་ཕྱོགས་ཀྱི་གླང་པོས། ཤེས་རབ་ཕ་རོལ་ཕྱིན་གཉིས་མེད། །ཡེ་ཤེས་དེ་ནི་དེ་བཞིན་གཤེགས། ། བསྒྲུབ་བྱའི་དོན་དེ་དང་ལྡན་༵༵་།ཕྱིར།།གཞུང་ལམ་དག་ལ་དེ་སྒྲ་ཡིན། ། ཞེས་ཐ་སྙད་དུ་དེ་ལྟར་གསུངས་ཁ་ཅིག་ན་རེ། བྱང་ཆུབ་སེམས་པ་ས་དང་པོ་བ་ཆོས་ཅན། ཐ་སྙད་དུ་ཁྱོད་ཐེག་པ་ཆེན་པོ་ཡིན་པར་ཐལ། ཐ་སྙད་དུ་ཁྱོད་ཐེག་ཆེན་པོ་པ་ཡིན་པའི་ཕྱིར། ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུ་སླ། རྩ་བའི་གསལ་བར་ཐ་སྙད་དུ་འདོད་ན། དེ་ཆོས་ཅན། ཁྱོད་ཐེག་པ་ཆེན་པོ་མ་ཡིན་པར་ཐལ། ཐ་སྙད་དུ་སློབ་འཕགས་གང་ཞིག ཐེག་པ་ཆེན་པོ་ཞེས་བྱ་བ་ནི་སྒྲིབ་གཉིས་མ་ལུས་པ་སྤངས་པའི་བླ་ན་མེད་པའི་མྱང་འདས་ལྟ་བུ་ལ་ཐ་སྙད་དུ་གོ་དགོས་པའི་ཕྱིར། རྟགས་དང་པོ་ཐ་སྙད་དུ་སླ། རྟགས་ཕྱི་མ་ཐ་སྙད་དུ་གྲུབ་སྟེ། དཔལ་ལྡན་ཟླ་བའི་འཇུག་འགྲེལ་ལས། ཐེག་པ་ཆེན་པོ་

126 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཞེས་བྱ་བ་ལ་ཆེན་པོ་ཞེས་བྱ་བ་ནི་སངས་རྒྱས་བཅོམ་ལྡན་འདས་རྣམས་ཏེ།མ་རིག་པ་རྨ་་ལུས་པ་སྤངས་པས་སྒྲིབ་པ་དང་བྲལ་བའི་ཡེ་ཤེས་མངའ་བའི་ཕྱིར་རོ། ཞེས་དང་། ཡང་དེ་ལས། མི་ཤེས་པ་མ་ལུས་པ་སྤངས་པའི་ཕྱིར་ན།ཐེག་པ་ཡང་དེ་ཡིན་ལ་ཆེན་པོ་ཡང་དེ་ཡིན་པས་ཐེག་པ་ཆེན་པོའོ། ཞེས་དང་།གངས་ཅན་མཁས་པའི་རྩེ་མོ་མི་ཕམ་པདྨ་དཀར་པོས། ཚད་མ་འདིའི་རྣམ་གྲངས་ནི། མི་གནས་པའི་མྱ་ངན་ལས་འདས་པ་དང་བདེ་བར་གཤེགས་པ།སངས་རྒྱས་བཅོམ་ལྡན་འདས། དབུ་མའི་ལམ། ཐེག་པ་ཆེན་པོ། ཞེས་བྱ་བ་ལ་སོགས་པའོ། ཞེས་ཐ་སྙད་དུ་དེ་ལྟར་གསུངས་པའི་ཕྱིར།ཁ་ཅིག་ན་རེ། དབུ་མ་པའི་ལུགས་འདིར་ཡང་རྣམ་མཁྱེན་མི་རྟག་པ་ཡིན་པ་དང་། ཆོས་སྐུ་རྟག་པ་ཡིན་པ་དང་སངས་རྒྱས་འཕགས་པ་དངོས་པོ་ཡིན་པ་བཅས་ཐ་སྙད་དུ་འཐད་པར་ཐལ། ཐེག་དམན་པ་ཁ་ཅིག་གི་ལུགས་ལ་རྣམ་མཁྱེན་མི་རྟག་པ་ཡིན་པ་དང་ཆོས་སྐུ་རྟག་པ་ཡིན་པ་དང་སངས་རྒྱས་འཕགས་པ་དངོས་པོ་ཡིན་པ་བཅས་ཐ་སྙད་དུ་འཐད་པའི་ཕྱིར་ཟེར་ན། ཁྱབ་པ་ཐ་སྙད་དུ་མ་ངེས། རྟགས་ཐ་སྙད་དུ་སླ། རྩ་བའི་གསལ་བར་ཐ་སྙད་དུ་འདོད་མི་ནུས་ཏེ། དབུ་མ་པའི་ལུགས་འདིར་རྣམ་མཁྱེན་སོགས་གཞན་ངོར་དོན་དམ་པའི་བདེན་པ་ངོ་མ་ཡིན་པའི་ཕྱིར། རྟགས་ཐ་སྙད་དུ་གྲུབ་སྟེ། མི་ཕམ་པདྨ་དཀར་པོའི་ཞལ་སྔ་ནས། སངས་རྒྱས་ཀྱི་ཡེ་ཤེས་འབའ་ཞིག་དོན་དམ་བདེན་པ་ཡིན་ཏེ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། དེ་འདྲའི་འབའ་ཞིག་ཞེས་པའི་སྒྲས་སློབ་པའི་ཡེ་ཤེས་རྣམས་ཐ་སྙད་དུ་དོན་དམ་པ་མ་ཡིན་པར་བསྟན་ནོ།ཁ་ཅིག་ན་རེ། སངས་རྒྱས་འཕགས་པའི་རྒྱུད་ལ་སེམས་དང་སེམས་བྱུང་གཉིས་ཐ་སྙད་དུ་ཡོད་པར་ཐལ། སངས་རྒྱས་འཕགས་པའི་རྒྱུད་ལ་སེམས་ཀྱི་རྒྱུ་བ་གཞན་ངོར་ཡོད་པ་མ་ཡིན་པའི་ཕྱིར། ཟེར་ན། ཁྱབ་པ་ཐ་

དབུ་མ་པའི་རྣམ་བཞག་བསྟན་པ། 127སྙད་དུ་མ་ངེས། རྟགས་ཐ་སྙད་དུ་གྲུབ་སྟེ། ཚིག་གསལ་ལས། རྣམ་པར་རྟོག་པ་ནི་སེམས་ཀྱི་རྒྱུ་བ་ཡིན་ན། དེ་དང་བྲལ་བའི་ཕྱིར།དེ་ཁོ་ན་ཉིད་དེ་ནི་རྣམ་པར་རྟོག་པ་མེད་པ་ཡིན་ནོ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། རྩ་བའི་གསལ་བར་ཐ་སྙད་དུ་འདོད་མི་ནུས་ཏེ།དཔལ་ལྡན་ཟླ་བའི་འཇུག་པ་རང་འགྲེལ་ལས། སྐུ་གང་གིས་དེ་ཁོ་ན་ཉིད་འདི་མངོན་སུམ་དུ་མཛད་པར་བཤད་པ་དེ་ནི་ཞི་བའི་རང་བཞིན་ཅན་དུ་འདོད་དེ།སེམས་དང་སེམས་ལས་བྱུང་བ་དང་བྲལ་བའི་ཕྱིར་རོ། ཞེས་ཐ་སྙད་དུ་དེ་ལྟར་གསུངས་པའི་ཕྱིར་རོ། དེས་ན་ཐ་སྙད་དུ་རྣམ་པར་རྟོག་པ་སེམས་ཀྱི་རྒྱུ་བ་ཡིན་པའི་གནད་ཀྱིས་ཐ་སྙད་དུ་སེམས་ཀྱི་རྒྱུ་བ་རྣམ་རྟོག་ཏུ་སྒྲུབ་པར་བྱེད་པ་ནི།ཐ་སྙད་དུ་བུམ་པ་དངོས་པོ་ཡིན་པའི་གནད་ཀྱིས་ཐ་སྙད་དུ་དངོས་པོ་བུམ་པར་སྒྲུབ་པར་བྱེད་པ་དང་གཞན་ངོར་དུ་ཤིན་ཏུ་འདྲའོ། མདོར་ན་སེམས་ཀྱི་རྒྱུ་བ་ཞེས་པ་ནི་ཐ་སྙད་དུ་སེམས་ཀྱི་གཡོ་བ་ལ་གོ་རིགས་ཤིང་རང་ཡུལ་ལ་གཡོ་བའི་རྟོགརྙེད་ཀྱི་སེམས་དང་རང་ཡུལ་ལ་གཡོ་བའི་རྟོག་བཅས་ཀྱི་སེམས་གཉིས་ཀ་གཞན་ངོར་སེམས་བྱི་རྒྱུ་བའོ།ཁ་ཅིག་ན་རེ། སངས་རྒྱས་འཕགས་པའི་རྒྱུད་ལ་སེམས་ཡོད་པ་མ་ཡིན་ཞེས་པ་དེ་ནི་དྲི་མ་གཤེས་ལ་ཞུགས་པར་འདོད་པའི་མུ་སྟེགས་བྱེད་ཀྱི་ལུགས་དང་དེའི་ཆ་ནས་ཐ་སྙད་དུ་འདྲ་བར་ཐལ། ཟེར་ན། གསལ་བར་མ་གྲུབ་སྟེ།ཐ་སྙད་དུ་སེམས་ཀྱི་གཤིས་ལུགས་དེ་སྦྱང་གཞི་ཡིན་ན་ཐ་སྙད་དུ་སེམས་དེ་སྦྱང་གཞི་ཡིན་མི་དགོས་པའི་ཕྱིར་རོ། སློབ་དཔོན་ཆེན་པོ་བུདྷ་པཱ་ལི་ཏས། དེ་ལ་རེ་ཞིག་དངོས་པོ་རྣམས་བདག་གི་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། སྐྱེ་བ་ཐུག་པ་མེད་པར་འགྱུར་བའི་ཕྱིར་རོ། འདི་ལྟར་དངོས་པོ་བདག་གི་བདག་ཉིད་དུ་ཡོད་པ་རྣམས་ལ་ཡང་སྐྱེ་བ་དགོས་པ་མེད་དོ། གལ་ཏེ་ཡོད་ཀྱང་ཡང་སྐྱེ་ན་ནམ་ཡང་

126 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མི་སྐྱེ་བར་མི་འགྱུར་བས་དེ་ཡང་མི་འདོད་དེ། དེའི་ཕྱིར་རེ་ཞིག་དངོས་པོ་རྣམས་བདག་ལས་སྐྱེ་བ་མེད་དོ། ཞེས་ཐ་སྙད་དུ་དེ་ལྟར་གསུངས་པ་ལ།སློབ་དཔོན་ལེགས་ལྡན་འབྱེད་ན་རེ། དེ་ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་བརྗོད་པའི་ཕྱིར་དང་། གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་རོ། ཐལ་བར་འགྱུར་བའི་ཚིག་ཡིན་པའི་ཕྱིར། སྐབས་ཀྱི་དོན་ལས་བཟློག་པས་བསྒྲུབ་པར་བྱ་བ་དང་། དེའི་ཆོས་བཟློག་པའི་དོན་མངོན་པས་དངོས་པོ་རྣམས་གཞན་ལས་སྐྱེ་བར་འགྱུར་བར་དང་། སྐྱེ་བ་འབྲས་བུ་དང་བཅས་པ་ཉིད་དུ་འགྱུར་བ་དང་། སྐྱེ་བ་ཐུག་པ་ཡོད་པར་འགྱུར་བའི་ཕྱིར་མཛད་པའི་མཐའ་དང་འགལ་བར་འགྱུར་རོ། ཞེས་ཐ་སྙད་དུ་གསུངས་པ་དེ་ནི་གཞན་ངོར་ཤིན་ཏུ་མི་འཐད་དོ།འདི་ལ་དགོངས་ཏེ་དཔལ་ལྡན་བློ་བས། སྐྱོན་འདི་དག་ཐམས་ཅད་ནི་རིགས་པ་མ་ཡིན་པར་ཁོ་བོ་ཅག་གིས་མཐོང་ངོ་། ཞེས་ཐ་སྙད་དུ་གསུངས་སོ།ཐ་སྙད་དུ་དེ་མི་འཐད་པའི་ཚུལ་ནི་འདི་ལྟར་ཏེ། སློབ་དཔོན་ལེགས་ལྡན་འབྱེདཁྱོད་ཀྱིས། གཏན་ཚིགས་དང་དཔེ་མ་བརྗོད་པའི་ཕྱིར་དང་། ཞེས་ཐ་སྙད་དུ་གསུངས་པ་ནི། བདག་སྐྱེ་བཀག་བྱེད་ཀྱི་དེ་འདྲའི་སངས་རྒྱས་བསྐྱངས་ཀྱི་རྩ་ཊིཀ་གི་ལུང་ལས་ཐ་སྙད་དུ་གཏན་ཚིགས་དང་དཔེ་བཅས་དངོས་སུ་མ་བཀོད་པའི་ཕྱིར། ཞེས་སློབ་དཔོན་སངས་རྒྱས་བསྐྱངས་ལ་ལེགས་ལྡན་འབྱེད་ཁྱེད་ཀྱིས་ཐ་སྙད་དུ་སྐྱོན་བཏང་བ་ཡིན་ན། ཐ་སྙད་དུ་མ་ངེས་ཏེ།བདག་སྐྱེ་བཀག་པའི་དེ་འདྲའི་སློབ་དཔོན་སངས་རྒྱས་བསྐྱངས་ཀྱི་རྩ་ཊིཀ་གི་ལུང་ལས་ཐ་སྙད་དུ་དཔེ་དངོས་སུ་མ་བཀོད་ཀྱང་། བདག་སྐྱེ་བཀག་བྱེད་ཀྱི་དེ་་འདྲའི་སློབ་དཔོན་སངས་རྒྱས་བསྐྱངས་ཀྱི་རྩ་ཊིཀ་གི་ལུང་ལས་ཐ་སྙད་དུ་གཏན་ཚིགས་དངོས་སུ་བཀོད་པའི་ཕྱིར། རྟགས་ཟུར་དང་པོ་ཐ་སྙད་དུ་སླ།རྟགས་ཕྱི་མ་ཐ་སྙད་དུ་གྲུབ་སྟེ། བདག་སྐྱེ་བཀག་བྱེད་ཀྱི་དེ་འདྲའི་སློབ་དཔོན་

དབུ་མ་པའི་རྣམ་བཞག་བསྟན་པ། 129སངས་རྒྱས་བསྐྱངས་ཀྱི་རྩ་ཊིཀ་གི་ལུང་ལས་དེ་དག་གི་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་དང་། སྐྱེ་བ་ཐུག་པ་མེད་པར་འགྱུར་བའི་ཕྱིར། ཞེས་ཐ་སྙད་དུ་དེ་ལྟར་གསུངས་པའི་ཕྱིར།གཞན་ཡང་། དཔེ་དེ་ཁྱོད་ཀྱིས་དངོས་སུ་མ་བཀོད་པ་ཙམ་གྱིས་ཁྱོད་རིགས་ཤིང་འཐད་པ་མ་ཡིན་པར་ཐ་སྙད་དུ་བསྒྲུབ་མི་ནུས་པར་ཐལ། ཐ་སྙད་དུ་སྒྲ་ཆོས་ཅན། མི་རྟག་པ་ཡིན་པར་ཐལ། བྱས་པ་ཡིན་པའི་ཕྱིར། ཞེས་བཀོད་ཚེ་དེ་འདྲའི་ཐལ་འགྱུར་དེ་ཐ་སྙད་དུ་ཐལ་འགྱུར་ཡང་དག་གང་ཞིག་དེའི་ཚེ་དེ་འདྲའི་ཐལ་འགྱུར་དེའི་མཐུན་ཕྱོགས་ཀྱི་དཔེ་དངོས་སུ་མ་བཀོད་པའི་ཕྱིར།གཞན་ཡང་སློབ་དཔོན་ལེགས་ལྡན་འབྱེད་ཀྱི་ཞལ་ནས། དཔེ་མ་བརྗོད་པའི་ཕྱིར་དང་། གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་རོ། ཞེས་པའི་གསུང་དེ་ནི་ཐ་སྙད་དུའང་མི་འཐད་དེ། སློབ་དཔོན་བུདྷ་པཱ་ལི་ཏས་དེ་ལ་རེ་ཞིག་དངོས་པོ་རྣམས་བདག་གི་བདག་ཉིད་ལས་སྐྱེ་བ་མེད་དེ། དེ་དག་གི་སྐྱེ་༵་།སྤྱ་།སྡོ་པ་ཉིད་དུ་འགྱུར་གའི་ཕྱིར་དང་། སྐྱེ་བ་ཐུག་པ་མེད་པར་འགྱུར་འདི་ལྟར་དངོས་པོ་བདག་གི་བདག་ཉིད་དུ་ཡོད་པ་རྣམས་ལ་ཡང་སྐྱེ་བ་དགོས་པ་མེད་ཅེས་སོགས་ཀྱི་ལུང་ལས། དངོས་པོ་རྣམས་ཆོས་ཅན། རང་དང་བདག་ཉིད་གཅིག་པ་ཡིན་ན་དེ་ལས་རང་ཉིད་སླར་མི་སྐྱེ་བར་ཐལ། ཁྱོད་དགོས་མེད་ཀྱི་ཡང་སྐྱེ་བྱས་ན་དོན་མེད་པ་ཉིད་དུ་འགྱུར་བའི་ཕྱིར། དཔེར་ན་བུམ་པ་མངོན་གསལ་དུ་གྲགས་ཟིན་པའི་དུས་ན་བུམ་པ་བཞིན། ཞེས་པའི་ཐལ་འགྱུར་ཙམ་ནི་ཐ་སྙད་དུ་ཤུགས་ལ་བསྟན་ཞིང་དེ་འདྲའི་ཐལ་འགྱུར་དེ་བཀོད་ཚེ་མཐུན་དཔེ་དེ་བཀོད་རུང་དུ་ཐ་སྙད་དུ་གསལ་བའི་ཕྱིར། འདི་ལ་དགོངས་ཏེ་དཔལ་ལྡན་ཟླ་བ་གྲགས་པས། དེ་ལ་ཇི་ལྟར་སྒྲ་མི་རྟག་སྟེ། བྱས་པ་མི་རྟག་པའི་ཕྱིར་རོ། བྱས་པ་ནི་མི་རྟག་པར་མཐོང་སྟེ། དཔེར་ན་བུམ་པ་

130 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བཞིན་ནོ། དེ་བཞིན་དུ་སྒྲ་ཡང་བྱས་པ་ཡིན་ཏེ། དེའི་ཕྱིར་བྱས་པ་ཉིད་ཀྱི་ཕྱིརམི་རྟག་པ་ཡིན་ནོ་ཞེས་འདིར། ཉེ་བར་སྦྱར་བས་གསལ་བར་བྱས་པའི་བྱས་པ་གཏན་ཚིགས་ཡིན་པ་དེ་བཞིན་དུ་འདིར་ཡང་དངོས་པོ་རྣམས་བདག་ལས་སྐྱེ་བ་མེད་དེ། རང་གི་བདག་ཉིད་དུ་ཡོད་པ་ལ་ཡང་སྐྱེ་བ་དོན་མེད་པ་ཉིད་དུ་འགྱུར་བའི་ཕྱིར་རོ།འདི་ན་ཇི་ལྟར་བུམ་པ་ལ་སོགས་མདུན་ན་གནས་ཤིང་གསལ་བ་རང་གི་བདག་ཉིད་དུ་ཡོད་པ་ནི་ཡང་སྐྱེ་བ་ལ་མི་བལྟོས་པར་མཐོང་བ་དེ་བཞིན།ཞེས་ཐ་སྙད་དུ་གསུངས་སོ། མངོན་གསལ་དུ་གྲགས་པའི་ཛྲ་བུམ་གྱི་རྒྱུ་དུས་ན།དེ་འདྲའི་རྫོ་བུམ་དེ་རྫ་བུམ་ཡིན་ཞེས་གྲངས་ཅན་པའི་ལུགས་ལ་གྲགས་སོ།གཞན་ཡང་གྲངས་ཅན་པའི་ལུགས་ལ། མངོན་གསལ་དུ་གྲགས་པའི་རྫ་བུམ་དེ་དེ་འདྲའི་ཛོ་བུམ་གྱི་རྒྱུར་གྱུར་པའི་འཇིམ་གོང་གི་སྟེང་ན། མངོན་གསལ་དུ་མ་གྲགས་པའི་ཚུལ་དུ་དེའི་ལུགས་ལ་ཡོད་ཅིང་མངོན་གསལ་དུ་གྲགས་པའི་རྫ་བུམ་གྱི་ཉེར་ལེན་དུ་གྱུར་པའི་མངོན་གསལ་མིན་པའི་རྫ་བུམ་དང་མངོན་གསལ་དུ་གྲགས་པའི་རྫ་བུམ་གཉིས་གྲངས་ཅན་པའི་ལུགས་ལ་བདག་ཉིད་གཅིག་པའི་བསྐྱེད་བྱ་སྐྱེད་བྱེད་ཀྱི་འབྲེལ་བར་གྲགས་ཀྱང་། གྲངས་ཅན་པས་རང་དང་བདག་ཉིད་གཅིག་པ་ཡིན་ན་དེ་ལས་རང་ཉིད་སླར་མི་སྐྱེ་བས་མ་ཁྱབ་པའི་མཐུན་དཔེ་སྔ་རྒོལ་གྱི་ཐལ་འགྱུར་པ་དང་། ཕྱི་རྒོལ་གྱི་གྲངས་ཅན་པ་གཉིས་ཀུའི་ངོར་འཐད་པ་ཞིག་བཀོད་ནུས་པ་མ་ཡིན་ནོ།དེས་ན་སློབ་དཔོན་ལེགས་ལྡན་འབྱེད་ཀྱིས། བུདྷ་པཱ་ལི་ཏས་བདག་སྐྱེ་བཀག་པའི་སྐབས་སུ་གཏན་ཚིགས་དང་དཔེ་མ་བརྗོད་པའི་ཕྱིར། ཞེས་གསུངས་པ་ནི། འཐད་པར་མ་མཐོང་ངོ་། འདི་ལ་དགོངས་ཏེ། དཔལ་ལྡན་ཟླ་བ་གྲགས་པས། གཏན་ཚིགས་དང་དཔེ་མ་བརྗོད་པའི་ཕྱིར་དང་ཞེས་ཅི་སྟེ་བརྗོད་པར་བྱེད། གཏན་ཚིགས་དང་དཔེ་མ་བརྗོད་པ་མ་ཡིན་འབའ་

དབུ་མ་པའི་རྣམ་བཞག་བསྟན་པ། 131ཞིག་ཏུ་མ་ཟད་ཀྱིས། གཞན་གྱིས་སྨྲ་བའི་ཉེས་པ་མ།་བསལ་བ་ཡང་མ་ཡིན་ནོ།ཞེས་ཐ་སྙད་དུ་གསུངས་སོ། འོན་ཀྱང་སློབ་དཔོན་ལེགས་ལྡན་འབྱེད་ཀྱིས།དེ་ནི་རིགས་པ་མ་ཡིན་ཏེ། གཏན་ཚིགས་དང་དཔེ་མ་བརྗོད་པའི་ཕྱིར་དང་།གཞན་གྱིས་སྨྲས་པའི་ཉེས་པ་མ་བསལ་བའི་ཕྱིར་རོ། ཞེས་ཐ་སྙད་དུ་གསུངས་པ་དེ། བདེན་གཉིས་གང་གི་ཡང་དབང་དུ་མ་བཏང་ནས་གཏན་ཚིགས་དང་དཔེ་མ་བརྗོད་པའི་ཕྱིར་དང་ཞེས་སྐྱོན་བཏང་བ་ཡིན་ན། དེ་ནི་ནམ་ཡང་མི་འཐད་དེ། ཕྱོགས་དང་གཏན་ཚིགས་དང་དཔེ་དང་རྗེས་དཔག་སོགས་ནི་བདེན་གཉིས་གང་གི་ཡང་དབང་དུ་མ་བཏང་ན་མི་སྲིད་པའི་ཕྱིར་རོ། འདི་ལ་དགོངས་ཏེ་ཟླ་གྲགས་ཀྱིས། ཅི་སྟེ་ཡང་དབུ་མ་པ་རྣམས་ཀྱི་ལྟར་ན། ཕྱོགས་དངགཏན་ཚིགས་དང་དཔེ་དག་མ་གྲུབ་པས་རང་གི་རྒྱུད་ཀྱི་རྗེས་སུ་དཔག་པ་མི་བརྗོད་ཅེས་ཐ་སྙད་དུ་གསུངས་སོ།ཡང་བུདྷ་པཱ་ལི་ཏ་ལས། གཞན་ལས་ཀྱང་སྐྱེ་བ་མེད་དེ། ཅིའི་ཕྱིར་ཞེ་ན། ཐམས་ཅད་ལས་ཐཆུ་ས་ཅད་སྐྱེ་བར་ཐལ་བར་འགྱུར་བའི་ཕྱིར་རོ།ཞེས་ཐ་སྙད་དུ་གསུངས་པ་ལ། སློབ་དཔོན་ལེགས་ལྡན་འབྱེད་ན་རེ། དེས་ན་དེ་ལ་ཐལ་བར་འགྱུར་བའི་ངག་ཡིན་པའི་ཕྱིར། བསྒྲུབ་པར་བྱ་བ་དང་སྒྲུབ་པར་བྱེད་པ་བཟློག་པར་བྱས་ན། དངོས་པོ་རྣམས་བདག་གམ་གཉིས་སམ་རྒྱུ་མེད་ལས་སྐྱེ་བར་འགྱུར་བ་དང་། འགའ་ཞིག་ལས་འགའ་ཞིག་སྐྱེ་བར་འགྱུར་བའི་ཕྱིར་ཕྱོགས་གོང་མ་དང་འགལ་བར་འགྱུར་རོ།གཞན་དུ་ན་ཡང་ཐམས་ཅད་ལས་ཐམས་ཅད་སྐྱེ་བར་འགྱུར་བའི་ཕྱིར་རོ།དེ་བས་ན་དེ་ལ་སྒྲུབ་པ་དང་སུན་འབྱིན་པ་ཉིད་མེད་པའི་ཕྱིར་དེ་ནི་དོན་འབྲེལ་མེད་པ་ཡིན་ཏེ། ཞེས་གསུངས་པ་འདི་ཐ་སྙད་ཙམ་གྱི་དབང་དུ་བྱས་ཏེ་སྐྱོན་བཏང་བ་ཡིན་ན་ཤིན་ཏུ་མི་འཐད་དོ། འདི་ལ་དགོངས་ཏེ། དཔལ་ལྡན་ཟླ་བ་གྲགས་པས། འདི་ནི་གྱི་ནའོ། ཞེས་ཐ་སྙད་དུ་གསུངས་སོ། དེ་ཡང་དེ་

132 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མི་འཐད་པའི་ཚུལ་ནི། ཁྱོད་ཀྱིས་གཞན་སྐྱེ་བཀག་ན་ཁྱོད་ཀྱིས་བདག་སྐྱེ་ཐ་སྙད་དུ་ཁས་ལེན་དགོས་པས་ཁྱབ་པ་མ་ངེས་པ་གང་ཞིག ཁྱོད་ཀྱིས་ཐམས་ཅད་ལས་ཐམས་ཅད་སྐྱེ་བ་བཀག་ན། ཁྱོད་ཀྱིས་འགའ་ཞིག་ལས་འགའ་ཞིག་སྐྱེ་བར་ཐ་སྙད་དུ་ཁས་ལེན་དགོས་པས་ཁྱབ་པ་མ་ངེས་པའི་ཕྱིར། དེར་ཐལ།བརྗོད་བྱེད་ཀྱི་སྒྲ་ཕལ་ཆེར་རང་བརྗོད་འདོད་ཀྱིས་རྗེས་སུ་འགྲོ་བ་གཞན་ངོར་ཚད་མས་གྲུབ་པའི་ཕྱིར། འདི་ལ་དགོངས་ཏེ་དཔལ་ལྡན་ཟླ་བ་གྲགས་པས།སྨྲ་བ་པོ་〉རྗོད་པར་འདོད་པའི་རྗེས་སུ་བྱེད་པ་ཡིན་ནོ། ཞེས་ཐ་སྙད་དུ་གསུངསྣ་ཞན། ་ཡང་ལེགས་ལྡན་འབྱེད་ཁྱོད་ཀྱིས་བདག་སྐྱེ་བཀག་པའི་ཤུགས་ལ་གཞན་སྐྱེ་སོགས་ཁས་ལེན་དགོས་སོ་ཞེས་སྨྲས་པ་ཙམ་གྱིས་ཐལ་འགྱུར་པས་གཞན་སྐྱེ་སོགས་ཁས་ལེན་དགོས་པ་མི་འགྲུབ་སྟེ། རི་བོང་གི་རྭ་ཡོད་དོ།ཞེས་སྨྲས་པ་ཙམ་གྱིས་རི་བོང་གི་རྭ་ཡོད་པར་མི་འགྲུབ་པའི་ཕྱིར། བུདྷ་པཱ་ལི་ཏ་ལས། གཞན་ལས་ཀྱང་སྐྱེ་བ་མེད་དེ། ཅིའི་ཕྱིར་ཞེ་ན། ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་རོ། ཞེས་ཐ་སྙད་དུ་གསུངས་པ་ལ། སློབ་དཔོན་ལེགས་ལྡན་འབྱེད་ན་རེ། དེས་ན་དེ་ལ་ཐལ་བར་འགྱུར་བའི་ངག་ཡིན་པའི་ཕྱིར། བསྒྲུབ་པར་བྱ་བ་དང་སྒྲུབ་པར་བྱེད་པ་དག བཟློག་པར་བྱས་ན། དངོས་པོ་རྣམས་བདག་གམ་གཉིས་སམ་རྒྱུ་མེད་ལས་སྐྱེ་བར་འགྱུར་བ་དང་། འགའ་ཞིག་ལས་འགའ་ཞིག་སྐྱེ་བར་འགྱུར་བའི་ཕྱིར་ཕྱོགས་གོང་མ་དང་འགལ་བར་འགྱུར་རོ།གཞན་དུ་ནའང་ཐམས་ཅད་ལས་ཐམས་ཅད་སྐྱེ་བར་འགྱུར་བའི་ཕྱིར་རོ།དེས་ན་དེ་ལ་བསྒྲུབ་པ་དང་སུན་འབྱིན་པ་ཉིད་མེད་པའི་ཕྱིར་དེ་ནི་དོན་འབྲེལ་མེད་པ་ཡིན་ཏེ་ཞེས་གསུངས་པ། དེ་ནི་ཤིན་ཏུ་མི་འཐད་དོ། འདི་ལ་དགོངས་ཏེ་དཔལ་ལྡན་ཟླ་བས། འདི་ནི་གྱི་ནའོ། ཞེས་ཐ་སྙད་དུ་གསུངས་

དབུ་མ་པའི་རྣམ་བཞག་བསྟན་པ། 133སོ། དེ་ཡང་མི་འཐད་པའི་ཚུལ་ནི། བདེན་གཉིས་གང་གི་དབང་དུ་ཡང་མ་བཏང་ནས་དངོས་པོ་རྣམས་བདག་གམ་གཉིས་སམ་རྒྱུ་མེད་ལས་སྐྱེ་བར་ཐལ་བའི་སྐྱོན་མི་སྲིད་དེ། བདེན་གཉིས་གང་གི་ཡང་དབང་དུ་མ་བཏང་ནས་སྐྱེ་བ་ཡོད་དོ་ཞེས་ཀྱང་ཁས་ལེན་མི་རིགས། བདེན་གཉིས་གང་གི་ཡང་དབང་དུ་མ་བཏང་ནས་སྐྱེ་བ་མེད་དོ་ཞེས་ཀྱང་ཁས་ལེན་མི་རིགས་པའི་ཕྱིར། འདི་ལ་དགོངས་ཏེ་དཔལ་ལྡན་ཟླ་བ་གྲགས་པས། ཡོད་པའམ་་མེད་པ་འདི་སུས་སྨྲས་ཞེས་གཞན་ངོར་གསུངས་སོ།བདེན་གཉིས་གང་གི་ཡང་དབང་དུ་མ་བཏང་ནས་འགའ་ཞིག་ལས་འགའ་ཞིག་སྐྱེ་བར་ཐལ་བར་འགྱུར་བའི་སྐྱོན་མི་སྲིད་དེ། བདེན་གཉིས་གང་གི་ཡང་དབང་དུ་མ་བཏང་ནས་ཡོད་མེད་སོགས་གང་ཡང་ཐལ་འགྱུར་པས་ཁས་མི་ལེན་པའི་ཕྱིར། འདི་ལ་དགོངས་ཏེ་དཔལ་ལྡན་ཟླ་བ་གྲགས་པས། དབུ་མ་པ་ཡིན་ན་ནི་རང་གི་རྒྱུད་ཀྱི་རྗེས་སུ་དཔག་པར་བྱ་བ་རིགས་པ་ཡང་མ་ཡིན་ཏེ།ཕྱོགས་གཞན་ཁས་བླངས་པ་མེད་པའི་ཕྱིར་རོ།དེ་སྐད་དུ་འཕགས་པ་ལྷས། ཡོད་དང་མེད་དང་ཡོད་མེད་ཅེས། །ཕྱོགས་ནི་གང་ལའང་ཡོད་མིན་པ། ། དེ་ལ་ཡུན་ནི་རིང་པོ་ནའང་། ། ཀླན་ཀ་བརྗོད་པར་ནུས་མ་ཡིན། ། ཞེས་བཤད་དོ། ཞེས་ཐ་སྙད་དུ་གསུངས་སོ།བུདྷ་པཱ་ལི་ཏ་ལས། བདག་དང་གཞན་གཉིས་ཀ་ལས་ཀྱང་སྐྱེ་བ་མེད་དེ།གཉིས་མའི་སྐྱོན་དུ་ཐལ་བར་འགྱུར་བའི་ཕྱིར་རོ། ཞེས་པའི་དོན་ལ་ཐ་སྙད་དུ་རྩོད་པ་བྱུང་ན། དེ་འདྲའི་བདག་སྐྱེའི་རྩོད་སྤང་དང་གཞན་སྐྱེའི་རྩོད་སྤང་གཉིས་ཀྱིས་ཐ་སྙད་དུ་ཁེགས་སོ། བུདྷ་པཱ་ལི་ཏ་ལས། རྒྱུ་མེད་པ་ལས་ཀྱང་སྐྱེ་བ་མེད་དེ། རྟག་ཏུ་ཐམས་ཅད་ལས་ཐམས་ཅད་སྐྱེ་བར་ཐལ་བར་འགྱུར་བའི་ཕྱིར་དང་ཞེས་གཞན་ངོར་གསུངས་པ་ལ། སློབ་དཔོན་ལེགས་ལྡན་འབྱེད་ན་རེ། དེ་ལ་ཡང་ཐལ་བར་འགྱུར་བའི་ངག་ཡིན་པའི་ཕྱིར། གལ་ཏེ་སྒྲུབ་པར་

134 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།བྱེད་པ་བཟློག་པ་གསལ་བ་ངག་གི་དོན་དུ་མངོན་པར་འདོད་ན། དེའི་ཚེ་འདི་སྐད་དུ། དངོས་པོ་རྣམས་རྒྱུ་ལས་སྐྱེ་བར་འགྱུར་བ་དང་། ལན་འགའ་ཁ་ཅིག་ལས་ཁ་ཅིག་སྐྱེ་བར་འགྱུར་བ་དང་། རྩོམ་པ་འབྲས་བུ་དང་བཅས་པ་ཉིད་དུ་འགྱུར་བའི་ཕྱིར་རོ། ཞེས་བསྟན་པར་འགྱུར་ན། བཤད་པ་དེ་ནི་མི་ ་རིགས་ཏེ། སྔར་སྨྲས་པའི་སྐྱོན་དུ་ཐལ་བར་འགྱུར་བའི་ཕྱིར་རོ། ཞེས་གསུངས་པ་ནི་ཐ་སྙད་ཙམ་གྱི་དབང་དུ་གསུངས་པ་ཡིན་ན་ཤིན་ཏུ་མི་འཐད་དེ།ཁ་ཅིག་ལས་ཁ་ཅིག་སྐྱེ་བར་དབང་མེད་དུ་ཁས་ལེན་དགོས་པར་ཐལ་བའི་སྐྱོན་ཐལ་འགྱུར་བ་ལ་ཐ་སྙད་དུ་མེད་ཅིང་། བུདྷ་པཱ་ལི་ཏས། ཇི་ལྟར་ཁས་ལེན་མིན་བུདྷ་པཱ་ལི་ཏ་རང་ཉིད་ལ་རང་དབང་ཐ་སྙད་དུ་ལྡན་པའི་ཕྱིར། འདི་ལ་དགོངས་ཏེ་དཔལ་ལྡན་ཟླ་བ་གྲགས་པས། སྒྲ་རྣམས་ནི་དབྱུག་པ་དང་ཞགས་པ་ཅན་བཞིན་དུ་སྨྲ་བ་པོ་རང་དབང་མ་ཡིན་པར་བྱེད་པ་མ་ཡིན་ནོ། ཞེས་ཐ་སྙད་དུ་གསུངས་སོ། འདིར་མཐའ་བཞིའི་སྐྱེ་བ་བཀག་བྱེད་ཀྱི་སློབ་དཔོན་།དྷ་པཱ་ལི་ཏའི་ཐལ་འགྱུར་རྣམས་ནི་བཟློག་དོན་འཕེན་པའི་ཐལ་འགྱུར་མ་ཡིན་འདི་ལ་དགོངས་ཏེ་དཔལ་ལྡན་ཟླ་གྲགས་ཀྱིས། ཐལ་བར་འགྱུར་བ་བཟློག་པའི་དོན་དང་ཡང་ཕ་རོལ་པོ་ཉིད་འབྲེལ་བ་ཡིན་གྱི་ཁོ་བོ་ཅག་ནི་མ་ཡིན་ཞེས་དང་། ཐལ་བ་ལས་བཟློག་པའི་དོན་ཅན་དུ་ཐལ་བར་ག་ལ་འགྱུར།ཞེས་ཐ་སྙད་དུ་གསུངས་སོ། ལེགས་ལྡན་འབྱེད་ཁྱོད་ཀྱིས་བདེན་གཉིས་གང་གི་ཡང་དབང་དུ་མ་བྱས་པར་ཁ་ཅིག་ལས་ཁ་ཅིག་སྐྱེ་བར་འགྱུར་ཞེས་ཐལ་འགྱུར་པ་ལ་ཐ་སྙད་དུ་འཕེན་པ་ཡིན་ན་ཤིན་ཏུ་མི་འཐད་དེ། ཐལ་འགྱུར་པས་བདེན་གཉིས་གང་གི་ཡང་དབང་དུ་མ་བྱས་པའི་ཁས་ལེན་ནམ་ཡང་མཛད་པ་མ་ཡིན་པའི་ཕྱིར། འདི་ལ་དགོངས་ཏེ་དཔལ་ལྡན་ཟླ་བ་གྲགས་པས།རང་ལ་དམ་བཅའ་བ་མེད་པའི་ཕྱིར་རོ། དེའི་ཕྱིར་ཁོ་བོ་ཅག་ལ་གྲུབ་པའི་

དབུ་མ་པའི་རྣམ་བཞག་བསྟན་པ། 135མཐའ་དང་འགལ་བ་ག་ལ་ཡོད། ཅེས་ཐ་སྙད་དུ་དེ་ལྟར་གསུངས་སོ། རང་རྒྱུད་པས། དོན་དམ་པར་ནང་གི་སྐྱེ་མཆེད་རྣམས་བདག་ལས་སྐྱེ་བ་མེད་པར་ངེས་ཏེ། ཡོད་པའི་ཕྱིར། ཞེས་པ་འདི་བདེན་གཉིས་གང་གི་དབང་དུ་མ་བཏང་ནས་ཐ་སྙད་ལ་གནས་ཏེ་བཀོད་པ་ཡིན་ན། དེའི་ཚེ་དེ་འདྲའི་རྟགས་དེ་མགྲུབ་པའི་རྟགས་ཉིད་དུ་ཐ་སྙད་དུ་གསལ་ལོ། འདི་ལ་དགོངས་ཏེ་དཔལ་ལྡན་ཟླ་གྲགས་ཀྱིས། ཡོད་པའི་ཕྱིར་ཞེས་བྱ་བའི་གཏན་ཚིགས་འདི་ལ་མ་གྲུབ་པའི་སྐྱོན་བརྗོད་པ་ལ་ཡང་སྦྱར་བར་བྱའོ། ཞེས་ཐ་སྙད་དུ་དེ་ལྟར་གསུངས་སོ།ཁ་ཅིག་ན་རེ། དོན་དམ་དཔྱོད་བྱེད་ཀྱི་ཚད་མ་ལ་བརྟེན་ནས་ཐ་སྙད་དུའང་དོན་དམ་པའི་བདེན་པ་དེ་རྟོགས་མི་སྲིད་པར་ཐལ། དོན་དམ་དཔྱོད་བྱེད་ཀྱི་ཚད་མའི་དཔྱད་ངོར་ཐ་སྙད་དུ་དོན་དམ་པའི་བདེན་པ་དེ་མ་རྟོགས་པའི་ཕྱིར་ཟེར་ན། ཁྱབ་པ་ཐ་སྙད་དུའང་མ་ངེས། རྟགས་དེར་ཐལ།མདོ་ལས། འདས་པའི་སངས་རྒྱས་རྣམས་ཀྱིས་ཀྱང་མ་གཟིགས། ཞེས་སོགས་དང་། དཔལ་རང་བྱུང་ཞབས་ཀྱིས་ཀྱང་། ཡོད་པ་མ་ཡིན་རྒྱལ་བས་ཀྱང་མ་གཟིགས། ཞེས་ཐ་སྙད་དུ་དེ་ལྟར་གསུངས་པའི་ཕྱིར། རྩ་བའི་གསལ་བར་འདོད་མི་ནུས་ཏེ། ཇོ་བོ་རྗེ་ལྷ་གཅིག་གི་ཞལ་ནས། ལུང་དང་རིག་པ་དག་གིས་ནི། ། ཆོས་རྣམ་ས་ཐམས་ཅད་སྐྱེ་མེད་པའི། ། རང་བཞིན་མེད་པར་ངེས་བྱས་ནས། ། རྣམ་པ་རྟོག་མེད་དེ་སྒོམ་བྱ། ཞེས་དང་། རྗེ་མི་ལས། རྣམ་དག་མཐོང་མེད་ཀྱི་ལྷག་མཐོང་རྟོགས་ཏེ་མཆི། ཞེས་ཐ་སྙད་དུ་དེ་ལྟར་གསུངས་པའི་ཕྱིར།ཁ་ཅིག་ན་རེ། བུམ་པ་རྟོགས་པའི་རྗེས་དཔག་ལ་དོན་དམ་དཔྱོད་བྱེད་ཀྱི་ཚད་མས་ཐ་སྙད་དུ་གནོད་པར་ཐལ། གངས་རིའི་ཁ་དོག་སེར་པོར་འཛིན་པའི་ཤེས་པ་ལ་གངས་རིའི་ཁ་དོག་དཀར་པོར་རྟོགས་པའི་ཚད་མས་ཐ་སྙད་དུ་གནོད་པའི་ཕྱིར་ཟེར་ན། ཁྱབ་པ་མ་ངེས་ཏེ། དོན་དམ་དཔྱོད་བྱེད་ཀྱི་ཚད་

136 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མས་ལན་བརྒྱར་དཔྱད་ཀྱང་ཐ་སྙད་ཀྱི་བདེན་པ་དེ་ཐ་སྙད་དུ་ཐ་སྙད་དཔྱོད་བྱེད་ཀྱི་ཚད་མའི་ངོར་དགག་མི་ནུས་ཤིང་གངས་རིའི་ཁ་དོག་དཀར་པོར་རྟོགས་པའི་ཚད་མ་ལ་བརྟེན་ནས་ཐ་སྙད་དུའང་ཐ་སྙད་དཔྱོད་བྱེད་ཀྱི་ཚད་མའི་ངོར་གངས་རིའི་ཁ་དོག་སེར་པོ་དགག་ནུས་པའི་ཕྱིར།ཁ་ཅིག་ན་རེ། དཔལ་ལྡན་ཟླ་བ་གྲགས་པའི་ཞལ་སྔ་ནས། རིགས་དེས་ཐ་སྙད་དུའང་རིགས་མིན་པས། ཞེས་གསུངས་པ་དེ་ཐ་སྙད་དུ་མི་འཐད་ ཅིཔར་ཐལ་ཞེ་ན། དེ་འདྲའི་སྐྱོན་ཡོད་པ་མ་ཡིན་ཏེ། རིགས་དེས་ཐ་སྙད་དུ་ཡང་རིགས་མིན་པས། ཞེས་ཐ་སྙད་དུ་གསུངས་པ་ནི་དོན་དམ་དཔྱོད་བྱེད་ཀྱི་རིགས་པའི་དཔྱད་ངོར་ཐ་སྙད་དུའང་སྐྱེ་སོགས་མ་གྲུབ་ཅེས་པའི་དོན་དུ་ཐ་སྙད་དུ་འགྲེལ་རིགས་པ་གང་ཞིག དོན་དམ་དཔྱོད་བྱེད་ཀྱི་ཚད་མས་ལན་བརྒྱར་དཔྱད་ཀྱང་ཐ་སྙད་དཔྱོད་བྱེད་ཀྱི་ཚད་མའི་ངོར་སྐྱེ་སོགས་དགག་མི་ནུས་པའི་ཕྱིར། འདིར་དོན་དམ་དཔྱོད་བྱེད་ཀྱི་ཉིང་དགོས་ནི་རང་གི་ཐོབ་བྱར་གྱུར་པའི་དོན་དམ་པའི་ཚད་མ་དེ་འཇོག་རིགས་ཀྱང་དོན་དམ་དཔྱོད་བྱེད་ཀྱི་ཚད་མ་དེ་ཐ་སྙད་དུའང་དོན་དམ་པའི་ཚད་མ་མ་ཡིན་ནོ།འདིར་འདོད་ཆགས་ཡིན་ན། སྲེད་པ་ཡིན་པས་ཁྱབ་ཀྱང་། སྲེད་པ་ཡིན་ན་འདོད་ཆགས་ཡིན་པས་མ་ཁྱབ་བོ། འདི་ལ་དགོངས་ཏེ་ཞི་བ་ལྷས།སྲེད་འདི་ཉོན་མོངས་ཅན་མིན་ཡང་། ། ཀུན་མོངས་བཞིན་དུ་ཅི་སྟེ་མིན། །ཞེས་ཐ་སྙད་དུ་གསུངས་སོ། འདིར་མ་རིག་པ་ཡིན་ན། ཉོན་མོངས་ཡིན་པས་ཁྱབ་ཀྱང་། ཉོན་མོངས་ཅན་མ་ཡིན་པའི་མ་རིག་པ་ཡིན་ན། མ་རིག་པ་ཡིན་མི་དགོས་ཤིང་མ་རིག་པ་ཡིན་ན་ཀུན་རྨོངས་ཡིན་དགོས་ཀྱང་། ཀུན་རྨོངས་ཡིན་ན། མ་རིག་པ་ཡིན་མི་དགོས་སོ། འདི་ལ་དགོངས་ཏེ་སྐྱབས་འགྲོ་བདུན་ཅུ་པ་ལས། དཔལ་ལྡན་ཟླ་བས། མི་ཤེས་ཉོན་མོངས་མིན་སྤངས་ཕྱིར། ། ཕྱིས་ནས་སངས་རྒྱས་ཀྱིས་བསྐུལ་བས། ། ཞེས་དང་། མ་

དབུ་མ་པའི་རྣམ་བཞག་བསྟན་པ། 137རིག་ཉོན་མོངས་མེད་ཡོད་པས། ། རྣམ་པ་ཀུན་མཁྱེན་སྤངས་པ་ཉིད། ཅེས་ཐ་སྙད་དུ་གསུངས་སོ། འདིར་འདོད་ཆགས་དང་ཞེ་སྣང་དང་མ་རིག་པ་བཅས་གསུམ་པོ་གང་རུང་ཡིན་ན། ཐ་སྙད་དུ་ཉོན་མོངས་ཡིན་དགོས་སོ།འདི་ལ་དགོངས་ཏེ་དཔལ་ལྡན་ཟླ་བས་འཇུག་པ་རང་འགྲེལ་ལས། དེ་ལ་ཉོན་མོངས་པ་དག་ནི་མ་རིག་པ་དང་། འདོད་ཆགས་ལ་སོགས་པ་དག་སྟེ། ཞེས་ཐ་སྙད་དུ་གསུངས་སོ། འདིར་ཀུན་གཞི་ནི། ཐ་སྙད་དུ་བདེ་གཤེགས་སྙིང་པོ་ལ་གོ་དགོས་སོ། འདི་ལ་དགོངས་ཏེ། རྒྱན་སྟུག་པོ་བཀོད་པ་ལས། ས་རྣམས་སྣ་ཚོགས་ཀུན་གཞི་སྟེ། ། བདེ་གཤེགས་སྙིང་པོ་དགེ་བའང་དེ། །སྙིང་པོ་དེ་ལ་ཀུན་གཞིའི་སྒྲས། ། དེ་བཞིན་གཤེགས་རྣམས་སྟོན་པར་མཛད། །སྙིང་པོ་ཀུན་གཞིར་གྲགས་པ་ཡང་། །བློ་ཞན་རྣམས་ཀྱིས་མི་ཤེས་སོ། ཞེས་དང་། འཇུག་པ་རང་འགྲེལ་ལས། དངོས་པོ་ཐམས་ཅད་ཀྱི་རང་བཞིན་རྗེས་སུ་ཞུགས་པའི་ཕྱིར་སྟོང་པ་ཉིད་ཁོ་ན་ཀུན་གཞིའི་རྣམ་པར་ཤེས་པའི་སྒྲས་བསྟན་པ་རིག་པར་བྱའོ། ཞེས་ཐ་སྙད་དུ་གསུངས་སོ།ཁོ་ན་རེ། ཆུ་ཕོར་པ་གང་གི་གོ་ས་ན་ཐ་སྙད་དུ་ཁྲག་ཕོར་གང་ཡོད་པར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་ངོར་ཆུ་ཕོར་གང་གི་གོ་ས་ན་ཁྲག་ཕོར་གང་ཡོད་པའི་ཕྱིར། ཟེར་ན། ཁྱབ་པ་མ་ངེས། རྟགས་དེར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་ངོར་ཆུ་ཡོད་ཀྱང་ཆུ་དེ་ཆུ་ཁྲག་ཏུ་སྣང་བའི་ཡི་དྭགས་ཀྱི་ངོར་ཁྲག་ཡིན་པའི་ཕྱིར། རྩ་གསལ་འདོད་ཅིང་རྩ་ཁྱབ་ངེས་ན།མེ་སྟོབས་ཆེན་པོས་ཁྱབ་པར་ནོན་པའི་གཞི་ན་ཐ་སྙད་དུ་གྲང་རེག་སྟོབས་ཆེན་པོསཁྱབ་པར་ནོན་པར་ཐལ། མེ་སྟོབས་ཆེན་པོ་དེ་གྲང་རེག་སྟོབས་ཆེན་པོ་ཉིད་དུ་མཐོང་བའི་གྲང་དམྱལ་བའི་ངོར་མེ་སྟོབས་ཆེན་པོ་དེའི་གོ་ས་ན་གྲང་རེག་སྟོབས་ཆེན་པོས་ཁྱབ་པར་ནོན་པའི་ཕྱིར། ཐ་སྙད་དུ་ཁྱོད་ལ་འཁོར་གསུམ་མོ། རྟགས་ཐ་སྙད་དུ་སླ། གསལ་བར་འདོད་ན། མེ་སྟོབས་ཆེན་

136 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།པོས་ཁྱབ་པར་ནོན་པའི་ཤར་གྱི་གཞི་ན་ཆོས་ཅན། གྲང་རེག་སྟོབས་ཆེན་པོས་ཁྱབ་པར་ནོན་པ་མ་ཡིན་ཏེ། མེ་སྟོབས་ཆེན་པོས་ཁྱབ་པར་ནོན་པའི་ཕྱིར།ཞེས་པའི་སྦྱོར་བ་དེ་རྟགས་སྦྱོར་ཡང་དག་ཡིན་ཞེས་པའི་ཁྱོད་ཀྱི་དམ་བཅའ་དེ་ཐ་སྙད་དུ་བུད་ཚར་རོ། འོན་ཀྱང་བུམ་པ་ཡོད་པའི་ས་ཕྱོགས་དང་བུམ་པའི་གོ་ས་གཉིས་ཐ་སྙད་དུ་ཁྱད་པར་ཆེའོ།ཁ་ཅིག་ན་རེ། ཆུ་ཕོར་གང་གི་གོ་ས་ན་ཁྲག་ཕོར་གང་ཡོད་པ་མ་ཡིན་ཀྱང་ཆུ་ཁྲག་ཏུ་མཐོང་བའི་ཡི་དྭགས་ཀྱིས་ཆུ་ཕོར་གང་ལ་བལྟ་ཚེ་ཆུ་ཕོར་གང་གི་གོ་ས་ན་ཁྲག་ཕོར་གང་ཐ་སྙད་དུ་ཡོད་ཟེར་ན། ཆུ་ཁྲག་ཏུ་མཐོང་བའི་ཡི་དྭགས་ཀྱིས་ཆུ་ཕོར་གང་ལ་བལྟ་བ་དེའི་ཚེ་ན་ཆུ་ཕོར་གང་དེ་འཐུང་མཁན་གྱི་སྐྱེས་བུ་དེས་ཆུ་ཕོར་གང་འཐུང་བ་དེའི་ཚེ་ན་དེ་འདྲའི་སྐྱེས་བུ་དེས་དེ་འདྲའི་ཁྲག་ཕོར་གང་དེའང་ཐ་སྙད་དུ་འཐུང་བར་ཐལ་ལོ། ལུགས་དེ་ལ་ད་དུང་ཡང་ཐ་སྙད་དུ་སྐྱོན་མང་ངོ་།ཁ་ཅིག་ན་རེ། ཐ་སྙད་དུ་གངྒཱ་ཁྲག་ཡིན་པར་ཐལ། གངྒཱ་ཁྲག་ཏུ་སྣང་བའི་ཡི་དྭགས་ཀྱི་ངོར་གངྒཱ་ཁྲག་ཡིན་པའི་ཕྱིར་ཟེར་ན། ཁྱབ་པ་མ་ངེས། ཁོ་ན་རེ། གངྒཱ་དེ་ཆུ་ཡིན་ཞེས་ཐ་སྙད་དུའང་ཐག་མི་ཆོད་པར་ཐལ། གངྒཱ་དེ་མིའི་ངོར་ཆུ་ཡིན་ཡང་གངྒཱ་དེ་གངྒཱ་བདུད་རྩིར་མཐོང་བའི་ལྷའི་ངོར་བདུད་རྩི་དང་གངྒཱ་དེ་གངྒཱ་ཁྲག་ཏུ་མཐོང་བའི་ཡི་དྭགས་ཀྱི་ངོར་ཁྲག་ཡིན་པའི་ཕྱིར།ཟེར་ན། ཁྱབ་པ་མ་ངེས། རྟགས་དེར་ཐལ། ཐེག་བསྡུས་ལས། ཡི་དྭགས་དུད་འགྲོ་མི་རྣམས་དང་། ། ལྷ་རྣམས་ཇི་ལྟར་རིགས་རིགས་སུ། །དངོསགཅིག་ཡིད་ནི་ཐ་དད་ཕྱིར། ། དོན་མ་གྲུབ་པར་འདོད་པ་ཡིན། །ཞེས་གསུངས་པ་ལྟར་ཐ་སྙད་དུ་འཐད་པའི་ཕྱིར། རྩ་བའི་གསལ་བར་འདོད་མི་ནུས་ཏེ། བརླན་ཤིང་གཤེར་བ་ཆུའི་མཚན་ཟུར་དང་། ཚ་ཞིང་བསྲེགས་པརེའི་མཚན་ཟུར་དང་། ། ཟླ་བའི་རེག་བྱ་བསིལ་བ་དང་། གླང་ཆེན་ཁ་

དབུ་མ་པའི་རྣམ་བཞག་བསྟན་པ། 139འབབ་བམ་གངྒཱ་ཆུ་ཡིན་པ་སོགས་ཐ་སྙད་དུ་མངོན་པའི་སྡེ་སྣོད་ལས་བསྟན་པ་རྣམས་ནི་མིའི་སྣང་ཚུལ་གཙོར་འདོན་ཏེ་ཐ་སྙད་དུ་བསྟན་པ་ཡིན་པའི་ཕྱིར།གཞན་དུ་ན། ཉོན་མོངས་དང་རྣམ་བྱང་། མེ་དང་རླུང་། ཆུ་དང་ཁྲག་བཅས་སོགས་རྣམ་བཞག་ཐམས་ཅད་ཐ་སྙད་དུ་འཁྲུགས་པར་ཐལ་བར་འགྱུར་བའི་ཕྱིར། དེའང་འདོད་མི་རིགས་ཏེ། མཁན་ཆེན་བྱང་ཆུབ་སེམས་པའི་དབུས་རྒྱན་ལས། རྒྱུ་དང་འབྲས་བུའི་དངོས་པོ་ནི། ། ཀུན་རྫོབ་ཏུ་ནི་མ་བཟློག་པས། །ཀུན་ནས་ཉོན་མོངས་རྣམས་བྱང་སོགས། ། རྣམ་པར་གཞག་པ་འཁྲུགས་པ་མེད། ། ཅེས་གསུངས་པ་ལྟར་ཐ་སྙད་དུ་འཐད་པའི་ཕྱིར།ཁ་ཅིག་ན་རེ། ཆུ་ཕོར་གང་དེ་ཆོས་ཅན། ཐ་སྙད་དུ་ཆུ་མ་ཡིན་པར་ཐལ། ཆུ་ཁྲག་ཏུ་མཐོང་བའི་ཡི་དགས་ཀྱི་ངོར་ཆུ་མ་ཡིན་པའི་ཕྱིར་ན། ཁྱབ་པ་མ་ངེས། དེ་ཆོས་ཅན། དེར་ཐལ། ཆུ་ཁྲག་ཏུ་མཐོང་བའི་ཡི་དྭགས་ཀྱི་ངོར་ཁྲག་ཡིན་པའི་ཕྱིར། རྩ་བའི་གསལ་བར་འདོད་ན། ཆུ་ཕོར་གང་དེ་གཞན་ངོར་ཆུ་ཡིན་པར་ཐལ། ཐ་སྙད་དུ་ཆུ་ཕོར་གང་དེ་འབྱུང་བ་གཉིས་པ་གང་ཞིག་ད་ལྟར་མིའི་སྣང་ཚུལ་གཙོར་འདོན་ཏེ་ཐ་སྙད་དུ་བཤད་འོས་པའི་ཕྱིར།ཁོ་ན་རེ། ཆུ་ཁྲག་མ་ཡིན་པར་ཐལ་ཟེར་ན། ཐ་སྙད་དུ་ཤིན་ཏུ་འདོད་དོ། ཡང་ཁོ་ན་རེ། ཆུ་ཁྲག་ཏུ་སྣང་བའི་ཡི་དྭགས་ཀྱིས་ཆུ་ལ་བལྟ་ཚེ་ཐ་སྙད་དུ་ཆུ་ཁྲག་ཡིན་པར་ཐལ་ཟེར་ན། གསལ་བར་མ་གྲུབ་ཏེ། ཆུ་ཁྲག་ཏུ་མཐོང་བའི་ཡི་དྭགས་ཀྱིས་ཆུ་ལ་བལྟ་ཚེ་ཆུ་ཁྲག་ཏུ་སྣང་བའི་ཡི་དགས་ཀྱི་ངོར་ཐ་སྙད་དུ་ཆུ་ཁྲག་ཡིན་ཀྱང་ཆུ་ཁྲག་ཏུ་སྣང་བའི་ཡི་དྭགས་ཀྱིས་ཆུ་ལ་བལྟ་ཚེ་འགྲོ་བ་རིགས་དྲུག་གི་ཚད་མའི་ངོར་ཐ་སྙད་དུ་ཆུ་ཁྲག་མ་ཡིན་པའི་ཕྱིར།ཁོ་ན་རེ། ཆུ་ཁྲག་ཏུ་སྣང་བའི་ཡི་དྭགས་དང་མི་གཉིས་གས་ཆུ་ལ་ལྟ་ཚེ་ཐ་སྙད་དུ་ཆུ་ཁྲག་ཡིན་པར་ཐལ། ཟེར་ན། གསལ་བར་མ་གྲུབ། གསལ་བ་མ་གྲུབ་པའི་ཚུལ་ཐ་སྙད་དུ་ཐལ་མ་ཐག་པ་བཞིན་ནོ། དེ་ལས་ཆུ་བདུད་

140 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།རྩིར་སྣང་བའི་ལྷ་ལའང་གཞན་ངོར་རིགས་འགྲེའོ།ཡང་ཁོ་ན་རེ། ཆུ་ཁྲག་ཏུ་སྣང་བའི་ཡི་དྭགས་ཀྱི་ཆུ་ཁྲག་ཏུ་སྣང་བའི་བློ་དེ་ཚད་མ་མ་ཡིན་པར་ཐལ། ཟེར་ན། ཐ་སྙད་དུ་འདོད་དོ། ཁ་ཅིག་ན་རེ།ཆུ་ཁྲག་ཏུ་སྣང་བའི་བློ་དེ་ཐ་སྙད་དུ་ཚད་མ་མ་ཡིན་པར་ཐལ། འདོད་ན།ཆུ་ཁྲག་ཏུ་སྣང་བའི་ཡི་དྭགས་ཀྱི་ཆུ་ཁྲག་ཏུ་སྣང་བའི་བློ་དེ་ཆོས་ཅན། ཚད་མ་ཡིནཔར་ཐལ། ཁྱོད་ཆུ་ཁྲག་ཏུ་སྣང་བའི་ཚད་མ་ཡིན་པའི་ཕྱིར། ཟེར་ན།རྟགས་མ་གྲུབ་བོ། འདིར་ཆུ་ཁྲག་ཏུ་སྣང་བའི་ཚད་མ་གཞན་ངོར་མེད་ཅིང་སྤྱིར་ཆུ་ཁྲག་ཏུ་སྣང་བའི་བློ་དེ་ཐ་སྙད་དུ་ཚད་མིན་ཡིན་ནོ། འདིར་ཆུ་ཁྲག་ཏུ་རྟོགས་པའི་ཡི་དྭགས་མེད་ཚུལ་སོགས་གཞན་ངོར་སླ།ཁ་ཅིག་ན་རེ། ཆུ་ཁྲག་ཏུ་སྣང་བའི་ཡི་དྭགས་ཀྱི་ཆུ་ཁྲག་ཏུ་སྣང་བའི་བློ་དེ་ཆོས་ཅན། ཐ་སྙད་དུ་ཚད་མ་ཡིན་པར་ཐལ། དེ་མ་ཡིན་ལ་ཐ་སྙད་དུ་དེར་འཛིན་པའི་བློ་མ་ཡིན་པའི་ཕྱིར། ཟེར་ན། རྟགས་མ་གྲུབ་བོ། དེ་གསལ་བར་མ་གྲུབ་པའི་ཚུལ་ཐ་སྙད་དུ་སླའོ། གནད་འདིའི་སྒོ་ནས་ཆུ་བདུད་རྩིར་སྣང་བའི་ལྷའི་ཆུ་བདུད་རྩིར་སྣང་བའི་བློ་སོགས་ཀྱི་གནད་ཀྱང་ཐ་སྙད་དུ་རྟོགས་པར་བྱའོ། འོན་ཀྱང་དག་སྣང་གི་ངང་དུ་མཉམ་པར་འཇོག་ཅིང་རང་ངོ་ལ་མ་དག་པའི་ཞིང་དེ་དག་པའི་ཞིང་དུ་གཟིགས་པའི་བྱང་འཕགས་ཆོས་ཅན།ཁྱོད་ཀྱིས་མ་དག་པའི་ཞིང་དེ་ཐ་སྙད་དུའམ་གཞན་ངོར་དག་ཞིང་དུ་གཟིགས་པར་ཐལ། ཀུན་རྫོབ་ཏུ་ཁྱོད་ཀྱིས་མ་དག་པའི་ཞིང་དེ་རང་ངོ་ལ་དག་ཞིང་དུ་གཟིགས་པའི་ཕྱིར་ཟེར་ན། ཁྱབ་པ་མ་ངེས། རྟགས་ཐ་སྙད་དུ་སླ། རྩ་བའིགསལ་བར་འདོད་ན། དེ་ཆོས་ཅན། ཁྱོད་ཀྱིས་མ་དག་པའི་ཞིང་དེ་གཞན་ངོ་ལའམ་ཐ་སྙད་དུ་དག་ཞིང་དུ་མི་གཟིགས་པར་ཐལ། ཁྱོད་ཐ་སྙད་དུ་བྱང་འཕགས་ཀྱི་དག་པའི་གཟིགས་པ་གང་ཞིག་ཁྱོད་ཐ་སྙད་དུ་ཚད་མ་ཡིན་པའི་ཕྱིར། ཁ་ཅིག་ན་རེ། ཟླ་གཅིག་ཟླ་གཉིས་སུ་སྣང་བའི་དབང་ཤེས་དེ་ཐ་སྙད་

དབུ་མ་པའི་རྣམ་བཞག་བསྟན་པ། 141དུ་ཚད་མ་ཡིན་པར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་ཆུ་ཁྲག་ཏུ་སྣང་བའིདབང་ཤེས་དེ་ཐ་སྙད་དུ་ཚད་མ་ཡིན་པའི་ཕྱིར། ཟེར་ན། རྟགས་མ་གྲུབ་སྟེ། ཟླ་གཅིག་ཟླ་གཉིས་སུ་སྣང་བའི་དབང་ཤེས་དེ་ཐ་སྙད་དུ་ལོག་ཤེས་ཡིན་པ་གང་ཞིག ། ཆུ་ཁྲག་ཏུ་སྣང་བའི་ཡི་དྭགས་ཀྱི་ཆུ་ཁྲག་ཏུ་སྣང་བའི་དབང་ཤེས་དེའང་ཐ་སྙད་དུ་ལོག་ཤེས་ཡིན་པའི་ཕྱིར། ཆུ་ཁྲག་དུ་སྣང་བའི་ཡི་དྭགས་ཀྱི་ཆུ་ཁྲག་ཏུ་སྣང་བའི་དབང་ཤེས་དེ་འགྲོ་བ་རིགས་དྲུག་གང་རུང་གི་ཚད་མའི་ངོར་ཚད་མ་ཡིན་པར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་ཆུ་ཁྲག་ཏུ་སྣང་བའི་དབང་ཤེས་དེ་ཡི་དྭགས་ཀྱི་ཚད་མའི་ངོར་ཚད་མ་ཡིན་པའི་ཕྱིར་ཟེར་ན། རྟགས་མ་གྲུབ་བོ། དེས་ན་ཆུ་ཁྲག་ཏུ་སྣང་བའི་ཡི་དྭགས་ཀྱི་ངོར་ཆུ་ཁྲག་ཏུ་སྣང་ན་ཡི་དྭགས་ཀྱི་ངོར་ཆུ་ཁྲག་ཏུ་སྣང་མི་དགོས་པའི་ཚུལ་སོགས་ཐ་སྙད་དུ་ཤེས་པར་བྱའོ། ཟླ་གཅིག་ཟླ་གཉིས་སུ་སྣང་བའི་སྐྱེས་བུའི་ཟླ་གཅིག་ཟླ་གཉིས་སུ་སྣང་བའི་ཚད་མ་སོགས་ཐ་སྙད་དུའང་ཡོད་པ་མ་ཡིན་ནོ།ཁ་ཅིག་ན་རེ། རོ་མི་ཞིམ་པ་དེ་སངས་རྒྱས་འཕགས་པའི་རང་ངོར་ཐ་སྙད་དུ་ཞིམ་པ་རུ་སྣང་བར་ཐལ། མངོན་རྟོགས་རྒྱན་ལས། འདི་ལ་རོ་མི་ཞིམ་པ་རོ་མཆོག་སྣང་། ཞེས་ཐ་སྙད་དུ་གསུངས་པའི་ཕྱིར་ན། ཁྱབ་པ་མ་ངེས་ཏེ། དེའི་ལུང་དོན་ནི་སངས་རྒྱས་འཕགས་པས་རོ་མི་ཞིམ་པ་དེ་སངས་རྒྱས་འཕགས་པའི་ལྗགས་ལ་རེག་ཚེ་སངས་རྒྱས་འཕགས་པའི་བསོད་ནམས་ཀྱི་དག་པའི་གཟིགས་ངོར་རོ་མི་ཞིམ་པ་དེ་ཐ་སྙད་དུ་རོ་ཞིམ་ཡིན་ཞེས་གོ་ཐོབ་ཀྱི་སྒོ་ནས་ཐ་སྙད་དུ་དེ་ལྟར་འགྲེལ་རིགས་པའི་ཕྱིར། རྩ་བའི་གསལ་བར་འདོད་ན།རོ་མི་ཞིམ་པ་དེ་ཐ་སྙད་དུ་རོ་ཞིམ་ཡིན་པར་ཐལ། རོ་མི་ཞིམ་དེ་སངས་རྒྱས་འཕགསཔའི་རང་ངོ་ལ་ཐ་སྙད་དུ་རོ་ཞིམ་དུ་སྣང་བའི་ཕྱིར། རྟགས་གཞན་ངོར་ཁས། རོ་མི་ཞིམ་པ་ཆོས་ཅན། ཁྱོད་མི་ཞིམ་བཞིན་དུ་ཁྱོད་སངས་རྒྱས་འཕགས་པའི་རང་ངོར་ཞིམ་པར་ཐ་སྙད་དུ་སྣང་བར་ཐལ། ཁྱོད་ཐ་སྙད་དུ་རོ་

142 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཞིམ་མ་ཡིན་པ་གང་ཞིག ཁྱོད་སངས་རྒྱས་འཕགས་པའི་རང་ངོར་ཐ་སྙད་དུ་རོ་ཞིམ་དུ་སྣང་བའི་ཕྱིར། རྟགས་ཐ་སྙད་དུ་ཁས། ཁྱབ་པ་ཐ་སྙད་དུ་སླ།དེ་འདྲའི་གསལ་བ་དང་རྩ་བའི་གསལ་བ་བཅས་མ་གྲུབ་པའི་ཚུལ་ཐ་སྙད་དུ་སླ།ཁ་ཅིག་ན་རེ། ཆུ་ཁྲག་དུ་སྣང་བའི་ཡི་དྭགས་ཀྱི་བློའི་ངོར་ཁྲག་ཕོར་གང་གི་གོ་ས་ན་ཆུ་ཕོར་གང་ཡོད་པར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་བློའི་ངོར་ཆུ་ཕོར་གང་གི་གོ་ས་ན་ཁྲག་ཕོར་གང་ཐ་སྙད་དུ་ཡོད་པའི་ཕྱིར། ཟེར་ན།ཁྱབཔ་མ་ངེས། རྟགས་དེར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་བློའི་ངོར་ཆུ་ཕོར་གང་དེ་ཁྲག་ཡིན་པའི་ཕྱིར། རྩ་བའི་གསལ་བར་མ་ངེས་ཏེ། ཆུ་ཁྲག་ཏུ་སྣང་བའི་ཡི་དྭགས་ཀྱི་བློའི་ངོར་ཁྲག་ཡིན་པའི་ཆུ་ཕོར་གང་དེའི་གོ་ས་ན་ཆུ་ཁྲག་ཏུ་སྣང་བའི་ཡི་དྭགས་ཀྱི་བློའི་ངོར་ཆུ་ཕོར་གང་ཡོད་ཀྱང་། བ་གླང་གི་ཁྲག་ཕོར་གང་དེའི་གོ་ས་ན་ཆུ་ཁྲག་ཏུ་སྣང་བའི་ཡི་དྭགས་ཀྱི་ངོ་ལའང་ཆུ་ཕོར་གང་མེད་ཅེས་གཞན་ངོར་ཕྱེ་རིགས་པའི་ཕྱིར། འདིར་ཆུ་ཁྲག་ཏུ་སྣང་བའི་ཡི་ལྷགས་ཀྱི་བློ་ཊྭཱཾ་ཚད་མ་མ་ཡིན་ཚུལ་གོང་ནས་མང་དུ་བསྟན་པ་ལྟར་ཐ་སྙད་དུ་ས་པ།་་སྡུག་།ན་རེ། གངས་རིའི་ཁ་དོག་སེར་པོར་སྣང་བའི་དབང་ཤེས་ཀྱི་ངོར་གངས་རིའི་ཁ་དོག་དཀར་པོ་ཡིན་པར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་བློའི་ངོར་ཆུ་ཡོད་པའི་ཕྱིར། ཟེར་ན། ཁྱབ་པ་མ་ངེས། རྟགས་དེར་ཐལ། ཆུ་ཁྲག་ཏུ་སྣང་བའི་ཡི་དྭགས་ཀྱི་བློའི་ངོར་ཆུ་ཁྲག་ཡིན་པའི་ཕྱིར།རྩ་བའི་གསལ་བར་འདོད་མི་ནུས་ཏེ། གངས་རིའི་ཁ་དོག་སེར་པོར་སྣང་བའི་དབང་ཤེས་ཀྱི་ངོར་གངས་རིའི་ཁ་དོག་སེར་པོ་ཡིན་པའི་ཕྱིར། ཁ་ཅིག་ན་རེ།ཡི་དྭགས་ཀྱི་བློའི་ངོར་ཆུ་ཆུ་ཡིན་པར་ཐལ། ཟེར་ན། གསལ་བར་གཞན་ངོར་འདོད་དོ། ། ཁ་ཅིག་ན་རེ། ཡི་དྭགས་ཀྱི་ཚད་མའི་ངོར་ཆུ་ཆུ་མ་ཡིན་པར་ཐལ། ཟེར་ན། གསལ་བར་མ་གྲུབ་སྟེ། ཆུ་ཁྲག་ཏུ་སྣང་བའི་ཡི་

དབུ་མ་པའི་རྣམ་བཞག་བསྟན་པ། 143དྭགས་ཀྱི་བློའི་ངོར་ཆུ་ཆུ་མ་ཡིན་ཀྱང་ཆུ་ཆུ་རུ་སྣང་བའི་ཡི་དྭགས་ཀྱི་ཚད་མའི་ངོར་ཆུ་ཆུ་ཡིན་པའི་ཕྱིར། ཁ་ཅིག་ན་རེ། ཁྱོད་ཡི་དྭགས་ཡིན་ན་ཁྱོད་ཀྱི་ངོར་ཆུ་ཆུ་རུ་མ་སྣང་བས་ཁྱབ་ཟེར་ན། ཆུ་ཆུ་རུ་སྣང་བའི་ཡི་དྭགས་ཤིག་ཀྱང་ཐ་སྙད་དུ་གཞི་མ་གྲུབ་པར་ཐལ། ཆུ་ཆུ་རུ་སྣང་བའི་ཡི་དྭགས་ཤིག་ཀྱང་ཐ་སྙད་དུ་མེད་པའི་ཕྱིར། འདོད་ན། ཆུ་ཆུ་རུ་སྣང་ཡང་ཆུ་དེ་སྐྱེས་བུ་གོ་མཚོན་ཐོགས་པ་འགས་བསྲུང་བར་སྣང་ནས་ཆུ་ཅུང་ཟད་ཙམ་ཡང་ལོངས་སྤྱོད་དབང་མེད་པའི་ཡི་དྭགས་ཤིག་ཀྱང་ཐ་སྙད་དུའང་གཞི་མ་གྲུབ་པར་ཐལ་ལོ། དེའང་འདོད་མི་རིགས་སོ།དེས་ན་ཆུ་ཆུ་རུ་སྣང་བའི་ཡི་དྭགས་དང་ཆུ་ཁྲག་ཏུ་སྣང་བའི་ཡི་དྭགས་བཅས་གཉིས་འཇོག་རྒྱུ་ཡོད་པ་ཐ་སྙད་དུ་ཤེས་པར་བྱའོ། དེ་ལས་ཆུ་བདུད་རྩིརསྣང་བའི་ལྷ་སོགས་གཞན་ལ་ཐ་སྙད་དུ་རིགས་འགྲེའོ། ཁོ་ན་རེ། རྨ་རྒྱལ་སྤོམ་རའི་རི་བོ་ཐ་སྙད་དུ་དུ་མ་ཡོད་པར་ཐལ། རྨ་རྒྱལ་སྤོམ་རའི་རི་བོ་ཐ་སྙད་དུ་གཉིས་ཡོད་པའི་ཕྱིར། དེར་ཐལ། རྨ་རྒྱལ་སྤོམ་རའི་རི་བོ་ཡང་ཡིན།ཐ་དད་ཀྱང་ཡིན་པ་ཞིག་ཐ་སྙད་དུ་ཡོད་པའི་ཕྱིར་ཟེར་ན། ཁྱབ་པ་མ་ངེས།རྟགས་དེར་ཐལ། བྱས་པ་མ་ཡིན་པ་ལས་ལོག་པའི་རྨ་རྒྱལ་སྤོམ་རའི་རི་བོ་དང་། མི་རྟག་པ་མ་ཡིན་པ་ལས་ལོག་པའི་རྨ་རྒྱལ་སྦོམ་རའི་རི་བོ་གཉིས་པོ་དེ་ཐ་སྙད་དུ་དེ་ཡིན་པའི་ཕྱིར། འདིར་རྨ་རྒྱལ་སྤོམ་རའི་རི་བོ་དུ་མ་ཐ་སྙད་དུ་མེད་ཅིང་དེ་བཞིན་དུ་རྨ་རྒྱལ་སྤོམ་རའི་རི་བོ་མང་པོ་ཡང་ཐ་སྙད་དུ་མེད་དོ།སྤྱིར་ཐ་དད་དང་དུ་མ་གཉིས་ལ་ཐ་སྙད་དུ་མུ་གསུམ་བརྩི་རིགས་སོ། ཀ་བུམ་གཉིས་དེ་གཞན་ངོར་དེ་གཉིས་ཀ་ཡིན་པའི་མུ་དང་། བུམ་པ་དེ་ཐ་སྙད་དུ་དེ་གཉིས་ཀ་མ་ཡིན་པའི་མུ་དང་། ཐ་དད་ཡིན་ལ་དུ་མ་མ་ཡིན་པ་ནི། བྱས་པ་དང་མི་རྟག་པ་གཉིས་བཅས་ཐ་སྙད་དུ་འཇོག་རིགས་སོ། ཁྱོད་དུ་མ་ཡིན་ན་ཐ་སྙད་དུ་ཁྱོད་ཐ་དད་ཡིན་དགོས་སོ། བྱས་པ་དང་མི་རྟག་པ་གཉིས་ཆོས་

144 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཅན། ཐ་སྙད་དུ་གཉིས་ཡིན་པར་ཐལ། ཐ་སྙད་དུ་བྱས་པ་དང་མི་རྟག་པ་གཉིས་ཡིན་པའི་ཕྱིར་ཟེར་ན། ཁྱབ་པ་མ་ངེས་སོ། དེས་ན་གཉིས་ཀྱང་ཡིན་ཐ་དད་ཀྱང་ཡིན་པའི་མུ་ནི་ཐ་སྙད་དུ་ཀ་བུམ་གཉིས་འཇོག་རིགས་སོ། ཐ་དད་ཡིན་ལ་གཉིས་མ་ཡིན་པ་ནི་ཐ་སྙད་དུ་བྱས་པ་དང་མི་རྟག་པ་གཉིས་འཇོག་རིགས་སོ། དེ་གཉིས་ཀ་མ་ཡིན་པ་ནི་ཐ་སྙད་དུ་བུམ་པ་དེ་འཇོག་རིགས་སོ།ཁོ་ན་རེ། བྱས་པ་དང་མི་རྟག་པ་གཉིས་ཆོས་ཅན། ཐ་སྙད་དུ་ཐ་དད་མ་ཡིན་པར་ཐལ། ཐ་སྙད་དུ་དུ་མ་མ་ཡིན་པའི་ཕྱིར་ཟེར་ན། ཁྱབ་པ་མ་ངེས། དེ་ཆོས་ཅན། རྟགས་དེར་ཐལ། ཐ་སྙད་དུ་ཁྱོད་དོན་གཅིག་ཏུ་གྱུར་བའི་བདག་ཉིད་གཅིག་ཡིན་པའི་ཕྱིར། འོན་ཀྱང་དེ་འདྲའི་སེམས་ཙམ་རྣམ་བདེན་པའི་ལུགས་ཀྱི་ཞིབ་ཆ་དེ་དང་འདི་གཉིས་ཅུང་ཐ་སྙད་དུ་མི་འདྲའོ།རྒྱས་པར་ཐ་སྙད་དུ་གོང་དུ་ཐལ་ལོ། འདི་ལྟ་བུའི་གནད་མ་ཤེས་པའི་རྐྱེན་གྱིས་གངས་ཅན་པ་ལ་ལས་ཆུ་ཕོར་གང་གི་གོ་ས་ན་ཆུ་ཕོར་པ་བརྒྱ་ཡོད་ཅེས་དང་།མགོན་པོ་ཀླུ་སྒྲུབ་ལ་ཁ་གསུམ་སྣ་གཉིས་རྐང་པ་གསུམ་ལག་པ་ལྔ་སོགས་ཡོད་ཅེས་དང་། སྣ་གཅིག་ཡོད་པའི་མི་ཡིན་ན་ཁྱོད་ལ་སྣ་གསུམ་ཡོད་པས་ཁྱབ་ཅེས་དང་། འབྲུ་ཕོར་པ་གང་ཡོད་པའི་མི་ཡིན་ན་ཁྱོད་ལ་འབྲུ་ཕོར་པ་གསུམ་རྗོད་པས་ཁྱབ་ཅེས་སོགས་ཕྱིན་ཅི་ལོག་ཏུ་སྨྲ་དགོས་པར་ཐ་སྙད་དུ་ཐལ་བ་ཡིན་ཁོན་རེ། བྱེ་བྲག་སྨྲ་བའི་འཕགས་པ་དེས་རྡུལ་ཕྲན་ཕྱོགས་ཀྱི་ཆ་མེད་དང་ཤེས་པ་དུས་ཀྱི་ཆ་མེད་གཉིས་པོ་དེ་བདེན་པར་མ་གྲུབ་པ་རུ་ཐ་སྙད་དུའང་མ་རྟོགས་པར་ཐལ། བྱེ་བྲག་སྨྲ་བའི་ལུགས་ལ་རྡུལ་ཕྲན་ཕྱོགས་ཀྱི་ཆ་མེད་དང་ཤེས་པ་དུས་ཀྱི་ཆ་མེད་གཉིས་པོ་དེ་ཐ་སྙད་དུ་བདེན་གྲུབ་ཡིན་པའི་ཕྱིར།ཟེར་ན། ཁྱབ་པ་མ་ངེས། རྟགས་ཐ་སྙད་དུ་སླ། རྩ་བའི་གསལ་བར་འདོད་མི་ནུས་ཏེ། བྱེ་བྲག་སྨྲ་བའི་འཕགས་པ་མཉམ་བཞག་པ་དེས་ཆོས་

དབུ་མ་་པའི་རྣམ་བཞག་བསྟན་པ། 145ཐམས་ཅད་བདེན་པར་མ་གྲུབ་པ་རུ་ཐ་སྙད་དུ་རྟོགས་པའི་ཕྱིར། རྟགས་དེར་ཐལ། དཔལ་ལྡན་ཟླ་བས་ཉན་ཐོས་དང་རང་སངས་རྒྱས་རྣམས་ལ་ཡང་ཆོས་ཐམས་ཅད་རང་བཞིན་མེད་པར་ཤེས་པའང་ཡོད་དོ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། ཁ་ཅིག་ན་རེ། སེམས་ཙམ་པར་གྱུར་པའི་འཕགས་པ་ཞིག་ཐ་སྙད་དུ་མེད་པར་ཐལ། བྱེ་བྲག་སྨྲ་བར་གྱུར་པའི་འཕགས་པ་ཞིག་ཐ་སྙད་དུ་འཇོག་རྒྱུ་ཡོད་པའི་ཕྱིར། ཟེར་ན། ཁྱབ་པ་མ་ངེས། རྟགས་དེར་ཐལ། བྱེ་བྲག་སྨྲ་བར་གྱུར་པའི་ཐེག་དམན་པའི་འཕགས་པ་ཞིག་ཐ་སྙད་དུ་འཇོག་རྒྱུ་ཡོད་པའི་ཕྱིར། རྩ་བའི་གསལ་བར་འདོད་མི་ནུས་ཏེ། ཐེག་དམན་གྱི་འཕགས་པའི་རྟོགས་པ་སྔོན་དུ་སོང་བའི་སེམས་ཙམ་རྣམ་རྫུན་པ་ཞིག་ཐ་སྙད་དུ་འཇོག་རྒྱུ་ཡོད་པའི་ཕྱིར། འོན་ཀྱང་ས་དང་པོ་ཐོབ་པའི་ཐེག་ཆེན་ཀྱི་འཕགས་པ་དེ་ཐ་སྙད་དུའང་སེམས་ཙམ་པ་མ་ཡིན་ནོ།ཁ་ཅིག་ན་རེ། བདེན་པར་གྲུབ་པ་ཐ་སྙད་དུ་གྲུབ་པར་ཐལ། རིགས་པའི་རྗེས་འབྲང་གི་མདོ་སྡེ་པའི་ལུགས་ཀྱི་བདེན་པར་གྲུབ་པ་དེ་ཐ་སྙད་དུ་གྲུབ་པའི་ཕྱིར། ཟེར་ན། ཁྱབ་པ་མ་ངེས། ཁོ་ན་རེ། བདེན་གྲུབ་ཐ་སྙད་དུ་ཡོད་པར་ཐལ། བདེན་གྲུབ་ཡོད་པར་ཁས་ལེན་པའི་གང་ཟག་ཐ་སྙད་དུ་ཡོད་པའི་ཕྱིར་ཟེར་ན། ཁྱབ་པ་མ་ངེས་སོ། དེས་ན་སེམས་ཙམ་པར་གྱུར་པའི་འཕགས་པ་ནི་ལུགས་འདི་ལ་ཐ་སྙད་དུ་ཡོད་ཅིང་བྱེ་སྨྲའི་འཕགས་པ་དང་།མདོ་སྡེ་པའི་འཕགས་པ་དང་། སེམས་ཙམ་པའི་འཕགས་པ་བཅས་རེ་རེ་ནས་ལུགས་འདིར་ཐ་སྙད་དུ་འཇོག་རྒྱུ་ཡོད་དོ། སེམས་ཙམ་པར་གྱུར་པའི་འཕགས་པ་དེ་གཞན་ངོར་སེམས་ཙམ་པ་ཡིན་ཞིང་། སེམས་ཙམ་པར་གྱུར་པའི་འཕགས་པ་དེ་ཐ་སྙད་དུ་དབུ་མ་པ་མ་ཡིན་ཞིང་། མདོ་སྡེ་པར་གྱུར་པའི་འཕགས་པ་དེ་གཞན་ངོར་མདོ་སྡེ་པ་ཡིན་པ་དང་། བྱེ་བྲག་སྨྲ་བར་གྱུར་པའི་འཕགས་པ་དེ་གཞན་ངོར་བྱེ་བྲག་སྨྲ་བ་ཡིན་པ་དང་། མདོ་སྡེ་པའི་རྟོགས་པ་

146 གྲུབ་མཐའི་བསྟན་བཅོས་མི་ཤིག་རྡོ་རྗེའི་བོ་ཆ།སྔོན་སོང་གི་འཕགས་པ་དེ་ཡང་ཡིན་དབུ་མ་པའང་ཡིན་པ་ཞིག་དང་། མདོ་སྡེ་པའི་རྟོགས་པ་སྔོན་སོང་གི་འཕགས་པ། དེ་ཡང་ཡིན་དབུ་མ་པ་མ་ཡིན་པ་ཡིན་པ་ཞིག་དང་བཅས་ཐ་སྙད་དུ་གཉིས་སུ་ཕྱེ་རུང་ངོ་། དེའི་སྒོ་ནས་བྱེ་སྨྲའི་རྟོགས་པ་སྔོན་སོང་གི་འཕགས་པ་སོགས་ལའང་ཐ་སྙད་དུ་རིགས་འགྲེ་བར་བྱའོ།དེའང་ཚོགས་སྦྱོར་གཉིས་སུ་གཙོ་བོར་སེམས་ཙམ་པའི་ལམ་སྒོམ་པ་སྔོན་སོང་གི་སྒོ་ནས་རིམ་གྱིས་སྟོང་ཉིད་རྟོགས་པའི་ཐེག་ཆེན་གྱི་འཕགས་པ་ཀུན་ཐ་སྙད་དུ་སེམས་ཙམ་པའི་རྟོགས་པ་སྔོན་སོང་གི་འཕགས་པ་དང་། ཚོགས་སྦྱོར་གཉིས་སུ་་གཙོ་བོར་མདོ་སྡེ་པའི་ལམ་སྒོམ་པ་སྔོན་སོང་གི་སྒོ་ནས་སྟོང་ཉིད་རྟོགས་པའི་འཕགས་པ་ཀུན་ཐ་སྙད་དུ་མདོ་སྡེ་པའི་རྟོགས་པ་སྔོན་སོང་གི་འཕགས་པ་དང་ཚོགས་སྦྱོར་གཉིས་སུ་གཙོ་བོར་བྱེ་སྨྲའི་ལམ་སྒོམ་པ་སྔོན་དུ་སོང་བའི་སྒོ་ནས་སྟོང་ཉིད་རྟོགས་པའི་འཕགས་པ་ཀུན་ཐ་སྙད་དུ་བྱེ་སྨྲའི་རྟོགས་པ་སྔོན་སོང་གི་འཕགས་པ་བཅས་ཡིན་ནོ།ཁ་ཅིག་ན་རེ། གྲངས་ཅན་པའི་ལུགས་ལ་ཞུགས་པ་སྔོན་དུ་སོང་བའི་བྱང་སེམས་འཕགས་པ་དེ་ཐ་སྙད་དུ་གྲངས་ཅན་པའི་འཕགས་པ་ཡིན་པར་ཐལ།ཚོགས་སྦྱོར་གཉིས་སུ་གཙོ་བོར་བྱེ་བྲག་སྨྲ་བའི་ལམ་སྒོམས་པ་སྔོན་དུ་སོང་བའི་བྱང་སེམས་འཕགས་པ་དེ་ཐ་སྙད་དུ་བྱེ་སྨྲའི་རྟོགས་པ་སྔོན་སོང་གི་འཕགས་པ་ཡིན་པའི་ཕྱིར། ཟེར་ན། ཁྱབ་པ་མ་ངེས། རྟགས་ཐ་སྙད་དུ་སླ། རྩ་བའི་གསལ་བར་འདོད་མི་ནུས་ཏེ། མུ་སྟེགས་པ་ལ་ཐ་སྙད་དུ་དགེ་སྦྱོང་མེད་པའི་ཕྱིར། རྟགས་དེར་ཐལ། ཇི་སྐད་དུ། ཕྱི་རོལ་པ་ལ་དགེ་སྦྱོང་མེད། ། ཅེས་ཐ་སྙད་དུ་དེ་ལྟར་གསུངས་པའི་ཕྱིར།ཁ་ཅིག་ན་རེ། རྣམ་རྟོག་རྣམ་རྟོག་ཙམ།་དུ་འཛིན་པའི་འཛིན་པ་དེ་ཆོས་ཅན། ཁྱོད་ཐ་སྙད་དུ་སྤང་བྱ་ཡིན་པར་ཐལ། ཁྱོད་ཐ་སྙད་དུ་ཤེས་སྒྲིབ་ཕྲ་མོའམ་ཁྱོད་ཐ་སྙད་དུ་ཆོས་ཀྱི་བདག་འཛིན་ཕྲ་མོ་ཡིན་པའི་ཕྱིར། ཟེར་ན་ཁྱབ་

དབུ་མ་་པའི་རྣམ་བཞག་བསྟན་པ། 147པ་མ་ངེས། དེ་དེར་ཐལ། མི་ཕམ་པདྨ་དཀར་པོའི་ཞལ་སྔ་ནས། རྣམ་རྟོག་རྣམ་་རྟོག་གོ་ཞེས་ལྟ་བ་ཆོས་ཀྱི་བདག་འཛིན་ཡིན་ལ། ཞེས་ཐ་སྙད་དུ་གསུངས་པའི་ཕྱིར། རྩ་བའི་སསལ་བར་འདོད་ན། རྣམ་རྟོག་རྣམ་རྟོག་ཙམ་དུ་འཛིན་པའི་འཛིན་པ་དེ་ཐ་སྙད་དུ་སྤང་བྱ་རུ་མ་ངེས་པར་ཐལ། རྣམ་རྟོག་རྣམ་རྟོག་ཙམ་དུ་འཛིན་པའི་འཛིན་པ་དེ་ཐ་སྙད་དུ་ལས་དང་པོ་བ་སོགས་ཀྱི་གནས་སྐབས་ལ་ལྟོས་ཏེ་སྤང་བྱ་མ་ཡིན་པར་ཐ་སྙད་དུ་འཇོག་རིགས་ཤིང་།རྣམ་རྟོག་རྣམ་རྟོག་ཙམ་དུ་འཛིན་པའི་འཛིན་པ་དེ་ཐ་སྙད་དུ་མཐར་ཐུག་གི་ཐེག་ཆེན་གྱི་ལམ་གྱི་དགག་བྱ་ཡིན་ཞེས་གཞན་ངོར་ཕྱེ་རིགས་པའི་ཕྱིར།རྟགས་ཟུར་དང་པོ་ཐ་སྙད་དུ་གྲུབ་སྟེ། སྤྱོད་འཇུག་ལས། ཇི་ལྟར་མཐོང་ཐོས་ཤེས་པ་དག ། འདིར་ནི་དགག་པར་བྱ་མིན་ཏེ། ། ཞེས་ཐ་སྙད་དུ་གསུངས་པའི་ཕྱིར། རྟགས་ཟུར་ཕྱི་མ་ཐ་སྙད་དུ་གྲུབ་སྟེ། སློབ་པ་བའི་ངག་ཏུ་གྱུར་པའི་ལུང་ཆོས་རྣམས་ཀྱང་ཐ་སྙད་དུ་མཐར་ཐུག་གི་ཐེག་པ་ཆེན་པོའི་ལམ་ལ་ལྟོས་ཏེ་དགག་བྱ་ཡིན་པ་གང་ཞིག་རྣམ་རྟོག་རྣམ་རྟོག་ཙམ་དུ་འཛིན་པའི་འཛིན་པ་དེ་གཞན་ངོར་མཐར་ཐུག་གི་ཐེག་ཆེན་གྱི་ལམ་གྱི་དོར་བྱ་ཡིན་པའི་ཕྱིར། རྟགས་དང་པོ་དེར་ཐལ། མཉམ་མེད་སྒམ་པོ་པའི་ཞལ་སྔ་ནས།བསྟན་པའི་ཆོས་ནི་མིང་གི་ཚོགས་དང་ཡི་གེའི་ཚོགས་ཡིན་པས་ལམ་བགྲོད་ཟིན་ནས་གཟིངས་ལྟར་སྤང་བྱ་ཡིན། ཞེས་ཐ་སྙད་དུ་གསུངས་པའི་ཕྱིར། འོན་ཀྱང་འཁོར་གསུམ་བདེན་པར་འཛིན་པའི་འཛིན་པ་དེ་ཐ་སྙད་དུ་ཤེས་སྒྲིབ་ཏུ་གྱུར་པའི་སྤང་བྱ་ཡིན་ནོ།ཁ་ཅིག་ན་རེ། ཐེག་ཆེན་གྱི་མཐོང་ལམ་མཉམ་བཞག་པ་ཆོས་ཅན།ཁྱོད་ཀྱིས་ཐ་སྙད་དུ་བུམ་པ་རྟོགས་མ་མྱོང་པར་ཐལ་ཟེར་ན། གསལ་བར་མ་གྲུབ་བོ། གནད་ཀྱི་དོན་ནི། དེ་ཆོས་ཅན། ཁྱོད་ཀྱིས་གཞན་ངོར་བུམ་པ་རྟོགས་མྱོང་ཡང་། ཁྱོད་ཀྱིས་རང་དུས་ན་ཐ་སྙད་དུ་ཁྱོད་ཀྱིས་བུམ་པ་རྟོགས་

146 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།མ་མྱོང་ངོ་།ཁོ་ན་རེ། ཆོས་གཅིག་གི་སྟོང་གི་སྟོང་ཉིད་རྟོགས་ན་ཐ་སྙད་དུ་ཆོས་ཐམས་ཅད་ཀྱི་སྟོང་ཉིད་རྟོགས་དགོས་པར་ཐལ། ཉན་རང་དགྲ་བཅོམ་པས་གཞན་ངོར་ཆོས་གཅིག་གི་སྟོང་གི་སྟོང་ཉིད་རྟོགས་པ་མ་ཟད་ཐ་སྙད་དུ་ཉན་རང་དགྲ་བཅོམ་པས་ཆོས་ཐམས་ཅད་ཀྱི་སྟེང་གི་སྟོང་ཉིད་རྟོགས་པའི་ཕྱིར།ཟེར་ན། ཁྱབ་པ་མ་ངེས།ཁོ་ན་རེ། ཁྱོད་ཀྱིས་ཆོས་གཅིག་གི་སྟོང་གི་སྟོང་ཉིད་རྟོགས་ན་ཁྱོད་ཀྱིས་ཐ་སྙད་དུ་ཆོས་ཐམས་ཅད་ཀྱི་སྟོང་གི་སྟོང་ཉིད་རྟོགས་དགོས་པར་ཐལ། ཁྱོད་ཆོས་གཅིག་གི་སྟོང་གི་དོན་དམ་དངོས་སུ་རྟོགས་པ་པོ་ཡིན་ན་ཁྱོད་ཀྱིས་ཐ་སྙད་དུ་ཆོས་ཐམས་ཅད་ཀྱི་སྟེང་གི་དོན་དམ་རྟོགས་དགོས་པའི་ཕྱིར་ཟེར་ན། ཁྱབ་པ་མ་ངེས། རྟགས་དེར་ཐལ། མདོ་ཏིང་འཛིན་རྒྱལ་པོ་ལས། གཅིག་གིས་ཀྱང་ནི་ཐམས་ཅད་ཤེས། ། གཅིག་གིས་ཀྱང་ནི་ཐམས་ཅད་མཐོང་། ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། རྩ་བའི་གསལ་བར་འདོད་མི་ནུས་སོ།ཁྱོད་ཀྱིས་སྟོང་ཉིད་དངོས་སུ་རྟོགས་པ་དང་ཁྱོད་ཀྱིས་སྟོང་ཉིད་རྟོགས་པ་གཉིས་ལ་ཁྱད་པར་ཐ་སྙད་དུ་འཇོག་རྒྱུ་ཡོད་དོ།ཁ་ཅིག་ན་རེ། རྫུན་ཚིག་ཆོས་ཅན། ཁྱོད་ཐ་སྙད་དུ་བདེན་པ་ཡིན་པར་ཐལ། ཁྱོད་ཐ་སྙད་དུ་ཀུན་རྫོབ་ཀྱི་བདེན་པ་ཡིན་པའི་ཕྱིར། ཟེར་ན་ཁྱབ་པ་མ་ངེས། དེ་ཆོས་ཅན། དེར་ཐལ། ཁྱོད་ཐ་སྙད་དུ་དངོས་པོ་ཡིན་པའི་ཕྱིར། གསལ་བར་འདོད་ན། དེ་ཆོས་ཅན། དེ་མ་ཡིན་པར་ཐལ།ཁྱོད་ཐ་སྙད་དུ་རྫུན་པ་ཡིན་པའི་ཕྱིར།ཁ་ཅིག་ན་རེ། འོ་ན་སོ་སྐྱེའི་བདེན་ཚིག་ཆོས་ཅན། ཐ་སྙད་དུ་བདེན་པ་མ་ཡིན་པར་ཐལ། ཐ་སྙད་དུ་རྫུན་པ་ཡིན་པའི་ཕྱིར། དེ་ཆོས་ཅན།དེར་ཐལ། ཐ་སྙད་དུ་རྫུན་པར་གྲུབ་པ་ཡིན་པའི་ཕྱིར། ཟེར་ན་ཁྱབ་པ་མ་

དབུ་མ་པའི་རྣམ་བཞག་བསྟན་པ། 149ངེས། དེ་ཆོས་ཅན། དེར་ཐལ། ཁྱོད་ཐ་སྙད་དུ་དོན་དམ་ལ་བལྟོས་ཏེ་བསྲུ་ཞིང་རྫུན་པ་ཡིན་པ་གང་ཞིག ཐ་སྙད་དུ་འདུས་བྱས་ཡིན་པའི་ཕྱིར།ཁྱབ་པ་ཐ་སྙད་དུ་ངེས་ཏེ། མགོན་པོ་ཀླུ་སྒྲུབ་ཀྱིས། འདུས་བྱས་ཐམས་ཅད་བསྲུ་བའི་ཆོས། དེས་ན་དེ་དག་རྫུན་པར་གསུངས། ། ཞེས་ཐ་སྙད་དུ་དེ་ལྟར་གསུངས་པའི་ཕྱིར། དེས་ན་གངས་ཅན་པ་ལ་ལ་ལྟར་བདེན་པ་དང་རྫུན་པ་གཉིས་ཀྱི་གཞི་མཐུན་ཡོད་པ་ནི་ཐ་སྙད་དུ་འདིར་མི་འཐད་དོ།ཁ་ཅིག་ན་རེ། དོན་དམ་ཆོས་ཅན། ཐ་སྙད་དུ་བདེན་གྲུབ་ཡིན་པར་ཐལ། ཐ་སྙད་དུ་བདེན་པ་ཡིན་པའི་ཕྱིར་ཟེར་ན། ཁྱབ་པ་མ་ངེས།རྟགས་གཞན་ངོར་སླ། གསལ་བར་འདོད་མི་ནུས་ཏེ། ཐ་སྙད་དུ་བདེན་པར་གྲུབ་ན་ཐ་སྙད་དུ་རང་བཞིན་གྱིས་བདེན་པར་གྲུབ་དགོས་པ་གང་ཞིག་ཀུན་རྫོབཀྱི་བདེན་པར་གྲུབ་ན་རང་བཞིན་གྱིས་བདེན་པར་གྲུབ་པས་མ་ཁྱབ་པའི་ཕྱིར། ཁ་ཅིག་ན་རེ། སེམས་ཀྱི་ངོ་བོ་ཐ་སྙད་དུ་སེམས་ཡིན་པའི་ཕྱིར་ཟེར་ན།རྟགས་མ་གྲུབ་སྟེ། སེམས་ཀྱི་ངོ་བོ་ཐ་སྙད་དུ་དོན་དམ་ཡིན་པའི་ཕྱིར། དེར་ཐལ། ཆོས་ཐམས་ཅད་ཀྱི་རང་བཞིན་ཐ་སྙད་དུ་དོན་དམ་ཡིན་པའི་ཕྱིར།དེར་ཐལ། ཆོས་ཐམས་ཅད་ཀྱི་རང་བཞིན་ཐ་སྙད་དུ་རྣམ་ཀུན་མཆོག་ལྡན་གྱི་སྟོད་ཉིད་ཡིན་པའི་ཕྱིར། དེར་ཐལ། ཇི་སྐད་དུ། དེ་བཞིན་ཆོས་རྣམས་ཐམས་ཅད་ཀྱི། ། རང་བཞིན་སྟོང་པ་ཉིད་དུ་འདོད། ། ཅེས་ཐ་སྙད་དུ་གསུངས་པའི་ཕྱིར། གཞན་ཡང་སེམས་ཀྱི་ངོ་བོའམ་སེམས་ཀྱི་རང་བཞིན་ཐ་སྙད་དུའང་སེམས་མ་ཡིན་པར་ཐལ། སེམས་ཀྱི་རང་བཞིན་དེ་ཐ་སྙད་དུ་དོན་དམ་པའི་ཕྱག་ཆེན་ཡིན་པའི་ཕྱིར། དེར་ཐལ། ཆོས་རྣམས་ཀུན་གྱི་རང་བཞིན་དེ་ཐ་སྙད་དུ་དོན་དམ་པའི་ཕྱག་ཆེན་ཡིན་པའི་ཕྱིར། དེར་ཐལ།མདོ་ཏིང་འཛིན་རྒྱལ་པོ་ལས། ཆོས་རྣམས་ཀུན་གྱི་རང་བཞིན་ཕྱག་རྒྱ་ཆེ།ཞེས་ཐ་སྙད་དུ་དེ་ལྟར་གསུངས་པའི་ཕྱིར། ་

150 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ཁོ་ན་རེ། སེམས་ཀྱི་རང་བཞིན་ཐ་སྙད་དུ་སེམས་ཡིན་པར་ཐལ།འབྱུང་བ་གསུམ་པར་གྱུར་པའི་ཚ་ཞིང་སྲེག་པ་དེ་ཐ་སྙད་དུ་མདོ་སྡེ་པ་སོགས་ཀྱི་ལུགས་ལ་ཐ་སྙད་དུ་མེའི་རང་བཞིན་ཡིན་པའི་ཕྱིར། དེར་ཐལ། ཐ་སྙད་དུ་མདོ་སྡེ་པ་སོགས་ཀྱི་ལུགས་ལ་འབྱུང་བ་གསུམ་པར་གྱུར་པའི་ཚ་ཞིང་སྲེག་པ་དེ་ཐ་སྙད་དུ་མདོ་སྡེ་པ་སོགས་ཀྱི་ལུགས་ལ་མེའི་རང་བཞིན་ཡིན་པའི་ཕྱིར་ཟེར་ན།ཁྱབཔ་མ་ངེས། རྟགས་དེར་ཐལ། ཇི་སྐད་དུ། མེ་ཡི་རང་བཞིན་ཚ་བ་དང་། བུ་རམ་རང་བཞིན་མངར་བ་དང་། དེ་བཞིན་ཆོས་རྣམས་ཐམས་ཅད་ཀྱི། རང་བཞིན་སྟོང་པ་ཉིད་དུ་འདོད། ཅེས་པའི་སྐབས་ཀྱི་སྔ་རྒོལ་བ་ཁྱོད་ཅག་གིས་ཐ་སྙད་དུ་མེའི་རང་བཞིན་ཚ་ཞིང་སྲེག་པ་རུ་འདོད་པ་ལྟར་དུ་ངེད་དབུ་མ་པའི་ལུགས་ལ་ཐ་སྙད་དུ་ཆོས་ཐམས་ཅད་ཀྱི་རང་བཞིན་སྟོང་པ་ཉིད་དུ་འཐད་དོ་ཞེས་ཐ་སྙད་དུ་དེ་ལྟར་བསྟན་པའི་ཕྱིར་རོ། རྩ་བར་མ་གྲུབ་པའི་ཚུལ་ཐ་སྙད་དུ་སླ།ཁོ་ན་རེ། འབྱུང་བ་གསུམ་པར་གྱུར་པའི་ཚ་ཞིང་སྲེག་པ་ཆོས་ཅན།ཐསྙད་དུ་མེའི་རང་བཞིན་ཡིན་པར་ཐལ། ཐ་སྙད་དུ་མེའི་རང་བཞིན་ཀུན་རྫོབ་པ་དེ་ཡིན་པའི་ཕྱིར་ཟེར་ན། ཁྱབ་པ་མ་ངེས། འདིར་མེའི་རང་བཞིན་དང་མེ་གཉིས་ཀ་ཡིན་པ་ཞིག་འཇོག་རྒྱུ་ཡོད་པ་མ་ཡིན་ནོ། མེའི་མཚན་ཉིད་ཡིན་ན་ཐ་སྙད་དུ་མེའི་རང་བཞིན་ཡིན་མི་དགོས་སོ། འདིར་ཆོས་ཀྱི་བདག་མེད་རགས་པ་དེ་ཐ་སྙད་དུ་མེད་དགག་ཡིན་ཡང་ཆོས་ཀྱི་བདག་མེད་རགས་པ་དེ་རྣམ་ཀུན་མཆོག་ལྡན་གྱི་སྟོང་ཉིད་དང་བསམ་གྱིས་མི་ཁྱབ་པའི་ཆོས་ཉིད་བཅས་ཐ་སྙད་དུའང་མ་ཡིན་ནོ། འདི་ལ་དགོངས་ཏེ་དཔལ་ལྡན་ཟླ་བས་ཐེག་པ་ཆེན་པོ་བསྟན་པ་ནི། ཆོས་ཀྱི་བདག་མེད་པ་ཙམ་འབའ་ཞིག་སྟོན་པ་མ་ཡིན་གྱི། ཞེས་དང་། བསམ་གྱིས་མི་ཁྱབ་པའི་ཆོས་ཉིད་ཀྱང་ཡིན་ནོ།ཞེས་ཐ་སྙད་དུ་དེ་ལྟར་གསུངས་སོ།

དབུ་མ་པའི་རྣམ་བཞག་བསྟན་པ། 151ཁ་ཅིག་ན་རེ། སངས་རྒྱས་འཕགས་པའི་རང་ངོ་ལ་ཐ་སྙད་དུ་སྣོད་བཅུད་ཀྱི་དངོས་པོ་ཀུན་ཆོས་སྐུ་ཡིན་པར་ཐལ། སྣོད་བཅུད་ཀྱི་དངོས་པོ་ཀུན་གདགས་པའི་དོན་དུ་སངས་རྒྱས་འཕགས་པའི་རང་ངོ་ལ་ཆོས་སྐུ་ཡིན་པའི་ཕྱིར་ཟེར་ན། ཁྱབ་པ་མ་ངེས།ཁ་ཅིག་ན་རེ། བུམ་པའི་སྟེང་གི་ཆོས་ཉིད་ཆོས་ཅན། ཁྱོད་ཐ་སྙད་དུ་ཆོས་སྐུ་དང་གཟུགས་སྐུ་གཉིས་སུ་ཕྱེ་བའི་ཆོས་སྐུ་ཡིན་པར་ཐལ། ཁྱོད་ཐ་སྙད་དུཆོས་སྐུ་ཡིན་པའི་ཕྱིར་ཟེར་ན། ཁྱབ་པ་མ་ངེས། དེ་ཆོས་ཅན། དེར་ཐལ། ཁྱོད་ཐ་སྙད་དུ་ཆོས་ཉིད་ཡིན་པའི་ཕྱིར།ཁ་ཅིག་ན་རེ། མཆོག་གི་སྤྲུལ་སྐུ་ཆོས་ཅན། ཁྱོད་ཐ་སྙད་དུ་ཆོས་སྐུ་དང་གཟུགས་སྐུ་གཉིས་སུ་ཕྱེ་བའི་ཆོས་སྐུ་ཡིན་པར་ཐལ། ཁྱོད་ཐ་སྙད་དུ་ཆོས་སྐུ་ཡིན་པའི་ཕྱིར་ཟེར་ན། ཁྱབ་པ་མ་ངེས། དེ་ཆོས་ཅན། དེར་ཐལ།ཁྱོད་ཐ་སྙད་དུ་དོན་དམ་ཡིན་པའི་ཕྱིར།ཁ་ཅིག་ན་རེ། ཆོས་ཐམས་ཅད་དོན་དམ་པ་ལ་ཆོས་སྐུ་དང་སངས་རྒྱས་གཉིས་ཀ་ཡིན་པར་ཐལ། ཆོས་ཐམས་ཅད་གདགས་པའི་དོན་དུ་དོན་དམ་པ་ལ་ཆོས་སྐུ་དང་སངས་རྒྱས་གཉིས་ཀ་ཡིན་པའི་ཕྱིར་ཟེར་ན། ཁྱབ་པ་མ་ངེས།རྟགས་ཐ་སྙད་དུ་སླ། རྩ་བའི་གསལ་བར་འདོད་མི་ནུས་ཏེ། དོན་དམ་པ་ལ་གང་ཡང་མ་ཡིན་པའི་ཕྱིར། ཁ་ཅིག་ན་རེ། ཆོས་ཐམས་ཅད་སངས་རྒྱས་འཕགས་པའི་རང་ངོ་ལ་ཆོས་སྐུ་ཡིན་པར་ཐལ། ཆོས་ཐམས་ཅད་སངས་རྒྱས་འཕགས་པའི་དག་པའི་གཟིགས་ངོ་ལ་ཀུན་རྫོབ་ཏུ་ཆོས་སྐུ་ཡིན་པའི་ཕྱིར་ཟེར་ན།ཁྱབ་པ་མ་ངེས།ཁ་ཅིག་ན་རེ། ཁྱི་རྒན་རྒྱ་བོའི་སྟེང་གི་དོན་དམ་ཆོས་ཅན། ཁྱོད་ཐ་སྙད་དུ་དག་པ་གཉིས་ལྡན་གྱི་ཆོས་སྐུ་ཡིན་པར་ཐལ། ཁྱོད་གདགས་པའི་དོན་དུ་དོན་དམ་པ་ལ་དག་པ་གཉིས་ལྡན་གྱི་ཆོས་སྐུ་ཡིན་པའི་ཕྱིར་ཟེར་ན། ཁྱབ་

152 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།པ་མ་ངེས། དེ་དེར་ཐལ། མ།རྩོན་པོ་བྱམས་པས། འདི་ལ་གསལ་བྱ་ཅི་ཡང་མེད། ཅེས་ཐ་སྙད་དུ་གསུངས་པའི་ཕྱིར།གདགས་པའི་དོན་དུ་དོན་དམ་པ་ལའམ་གདགས་པའི་དོན་དུ་སངས་རྒྱས་འཕགས་པའི་རང་ངོ་ལ་ཆོས་ཅན། ཉོན་མོངས་ཉོན་མོངས་མ་ཡིན་པར་ཐལ། ཉོན་མོངས་ཡེ་ཤེས་ཡིན་པའི་ཕྱིར། འདི་ལ་དགོངས་ཏེ་བདེ་བཤེགས་ཕག་མོ་གྲུ་པས། ཉོན་མོངས་དུག་གསུམ་འབར་བ་དེ། ། ཡེ་ཤེས་རྒྱལ་བའི་དཀྱིལ་འཁོར་ཡིན། ། ཞེས་དང་། དོ་ཧཱ་ལས། ཉོན་མོངས་ཡེ་ཤེས་ཆེན་པོ་སྟེ། ། ནགས་ལ་མེ་བཞིན་རྣལ་འབྱོར་གྲོགས། ། ཞེས་ཐ་སྙད་དུ་དེ་ལྟར་གསུངས་སོ། གདགས་པའི་དོན་དུ་དོན་དམ་པ་ལའམ་གདགས་པའི་དོན་དུ་སངས་རྒྱས་འཕགས་པའི་རང་ངོ་ལ་ཆོས་ཅན། བདག་འཛིན་བདག་འཛིན་མ་ཡིན་པར་ཐལ། བདག་འཛིན་ཡེ་ཤེས་ཡིན་པའི་ཕྱིར། འདི་ལ་དགོངས་ཏེ། རྗེ་ཕག་གྲུ་པས། བདག་འཛིན་ཉོན་མོངས་རྦ་ཀློང་དེ། ། དུས་གསུམ་སངས་རྒྱས་ཡེ་ཤེས་ཡིན། ། ཞེས་ཐ་སྙད་དུ་དེ་ལྟར་གསུངས་སོ། གདགས་པའི་དོན་དུ་དོན་དམ་པ་ལའམ་གདགས་པའི་དོན་དུ་སངས་རྒྱས་འཕགས་པའི་རང་ངོ་ལ་ཆོས་ཅན། རྣམ་རྟོག་རྣམ་རྟོག་མ་ཡིན་ཏེ། རྣམ་རྟོག་ཆོས་སྐུ་ཡིན་པའི་ཕྱིར། འདི་ལ་དགོངས་ཏེ་རྗེ་པདྨ་དཀར་པོའི་ཞལ་སྔ་ནས། མདོར་ན་རྣམ་རྟོག་ཆོས་སྐུ་ཡིན་ཞེས་པའི། ། གཏམ་འདི་ངེས་དོན་གཏན་ལ་འབེབས་པའི་དུས། ། ཞེས་དང་། ཆོས་རྒྱལ་ཟླ་འོད་གཞོན་ནུས། རྒྱུན་ཆད་མེད་པའི་རྣམ་རྟོག་འདི། ། ཡེ་ཤེས་ཡིན་པར་ད་གཟོད་ཤེས། ། ཞེས་དང་། རྗེ་ཕག་གྲུ་པས། རྣམ་རྟོག་བཟུང་འཛིན་རྦ་རླབས་དེ། ། དུས་གསུམ་འགྱུར་མེད་སངས་རྒྱས་ཡིན། ། ཞེས་ཐ་སྙད་དུ་གསུངས་སོ། གདགས་པའི་དོན་དུ་དོན་དམ་ལའམ་གདགས་པའི་དོན་དུ་སངས་རྒྱས་འཕགས་པའི་དག་པའི་གཟིགས་ངོ་ལ་ཆོས་ཅན། འཁོར་བ་དང་སྡུག་བསྔལ་ཅན་གྱི་སེམས་ཅན་ཀུན་

དབུ་མ་པའི་རྣམ་བཞག་བསྟན་པ། 153གོ་རིམ་བཞིན་དུ་འཁོར་བ་དང་སྡུག་བསྔལ་ཅན་གྱི་སེམསཅན་མ།་ཡིན་ཏེ།འཁོར་བ་དང་སྡུག་བསྔལ་ཅན་གྱི་སེམ།ས་ཅན་གཉིས་ཀ་མྱ་ངན་ལས་འདས་པའི་སངས་རྒྱས་ཡིན་པའི་ཕྱིར། འདི་ལ་དགོངས་ཏེ་དཔལ་ལྡན་ཕག་གྲུ་པས།འཁོར་བ་སྡུག་བསྔལ་རྒྱ་མཚོ་དེ། མྱ་ངན་འདས་པའི་ཁང་བཟང་ཡིན། །ཞེས་དང་། མགོན་པོ་ཀླུ་སྒྲུབ་ཀྱིས། འཁོར་བ་མྱ་ངན་འདས་པ་ལས། །ཁྱད་པར་ཅུང་ཟད་ཡོད་མ་ཡིན། ཞེས་སོགས་ཐ་སྙད་དུ་གསུངས་སོ།འདི་ལྟ་བུ་ལ་དགོངས་ཏེ་གཞན་ཕྱོགས་ཀྱི་མཁས་པ་ཆེན་པོ་གྲགས་པ་རྒྱལ་མཚན་གྱིས་ཀྱང་། དམྱལ་བའི་ལྕགས་བསྲེགས་ས་གཞི་དེ། ། ཡང་དག་དོན་གྱི་འོག་མིན་ཡིན། ། ཚ་གྲང་སྡུག་བསྔལ་འབར་བ་དེ། ། སྤྲོས་དང་བྲལ་བའི་ཆོས་སྐུ་ཡིན། ། ཞེས་སོགས་ཐ་སྙད་དུ་གསུངས་སོ། གདགས་པའི་དོན་དུ་སངས་རྒྱས་འཕགས་པའི་དག་པའི་གཟིགས་ངོ་ལ་ཆོས་ཅན། མདོར་ན་སྣང་གྲགས་ཀྱི་ཆོས་ཐམས་ཅད་ཆོས་མ་ཡིན་པར་ཐལ། སྣང་གྲགས་ཀྱི་ཆོས་ཐམས་ཅད་ཆོས་སྐུ་ཡིན་པའི་ཕྱིར། འདི་ལ་དགོངས་ཏེ་རྗེ་ཟླ་འོད་གཞོན་ནུས།བརྟག་པའི་བག་ཆགས་སྣང་གྲགས་འདི། ། ཆོས་སྐུ་ཡིན་པར་བརྩིར་གྱིས་བཟུང་། ཞེས་ཐ་སྙད་དུ་གསུངས་སོ།ཁ་ཅིག་གིས་སངས་རྒྱས་ཡིན་ན་ཐ་སྙད་དུའང་ཡོད་མེད་གཉིས་ལས་འདས་པ་ཡིན་དགོས་པའི་གནད་འདི་མ་རྟོགས་པའི་གནད་ཀྱིས་ཁ་ཅིག་གིས་སངས་རྒྱས་འཕགས་པ་དང་རྣམ་མཁྱེན་གཉིས་ཀ་མི་རྟག་པ་རུ་ཐ་སྙད་དུ་ཁས་ལེན་དགོས་སོང་བ་ཡིན་ནོ། གནད་འདི་ལྟ་བུ་ཐ་སྙད་དུ་རྟོགས་ན་གཞན་གྲགས་ཀྱི་སྒོ་ནས་་དག་པའི་གཟིགས་ངོར་ཕུང་ཁམས་གཤེགས་པ་གཤེགས་མ་།།ཀཱ་།ཌིརྗི་སྔགས་རྡོ་རྗེ་ཐེག་པའི་གནད་དུ་མ་ཞིག་ཐ་སྙད་དུ་རིམ་གྱིས་རྟོགས་

154དྲུག་པ། རྒྱ་ཆེན་སྒྱུ་མལྟབུའི་ཆོས་ཚུལ་ལ་གནས་ཏེ་མཇུག་ཡོངས་སུ་རྫོགསུ་པའི་བྱ་བ་བསྟན་པ།རྒྱ་ཆེན་སྒྱུ་མ་ལྟ་བུའི་ཆོས་ཚུལ་ལ་གནས་ཏེ་མཇུག་ཡོངས་སུ་རྫོགས་པའི་བྱ་བ་བསྟན་པ་ལ་གཉིས་ཏེ། ཐེག་པ་དང་ནང་པའི་གྲུབ་མཐའ་སྨྲ་བའི་དབྱེ་བསྡུ་ཞར་བྱུང་དུ་བསྟན་པ། ཚིགས་སུ་བཅད་པའི་མེ་ཏོག་སེལ་མར་བཀྲམ་པའི་སྒོ་ནས་བསྟན་བཅོས་ཆེན་པོའི་མཇུག་བསྡུ་བའོ།དང་པོ། ཐེག་པ་དང་ནང་པའི་གྲུབ་མཐའ་སྨྲ་བའི་དབྱེ་བསྡུ་ཞར་བྱུང་དུ་བསྟན་པ།དང་པོ་ནི། འདིར་ནང་པར་གྱུར་པའི་སངས་རྒྱས་པའི་ཐེག་པ་ཡིན་ན།ཉན་ཐོས་ཀྱི་ཐེག་པ་དང་། རང་རྒྱལ་གྱི་ཐེག་པ་དང་། ཐེག་ཆེན་གྱི་ཐེག་པ་སྟེདེ་གསུམ་པོ་གང་རུང་ཞིག་ཡིན་དགོས་ཏེ། ནང་པའི་ཐེག་པ་གསུམ་ལས་གཞན་པའི་ནང་པའི་ཐེག་པ་བཞི་པ་ཕན་ཆད་མེད་པའི་ཕྱིར། འདི་ལ་དགོངས་ཏེ། རྡོ་ རྗེ་སྙིང་འགྲེལ་ལས། ཉན་ཐོས་ པ་ དང་རང་ རྒྱལ་འདིར། ། ཐེག་པ་ཆེན་པོ་གསུམ་པ་སྟེ། ། སངས་རྒྱས་པ་ཡི་བཞི་པ་དང་། །ཐུབ་པའི་གཞུང་ནི་ལྔ་པ་མེད། ། ཅེས་དང་། སློབ་དཔོན་ཨ་བ་ཇུ་ཏི་པས། ཐེག་པ་ནི་གསུམ་སྟེ། ཉན་ཐོས་ཀྱི་ཐེག་པ་དང་། རང་སངས་

མཇུག་ཡོངས་སུ་རྫོགས་པའི་བྱ་བ་བསྟན་པ། 155རྒྱས་ཀྱི་ཐེག་པ། ཐེག་པ་ཆེན་པོ་ཞེས་བྱའོ། ཞེས་་གསུངས་སོ། ། ནང་པའི་གྲུབ་མཐའ་སྨྲ་བའི་གང་ཟག་ཡིན་ན་བྱེ་བྲག་སྨྲ་བ་དང་། མདོ་སྡེ་པ་དང་།སེམས་ཙམ་པ་དང་། དབུ་མ་པ་སྟེ་དེ་བཞི་པོ་གང་རུང་ཡིན་དགོས་པར་ཐལ།། བྱེ་མདོ་དབུ་སེམས་བཞི་ལས་གཞན་པ་འི་ནང་པའི་གྲུབ་མཐའ་སྨྲ་བའི་སྐྱེས་བུ་ཞིག་མེད་པའི་ཕྱིར། འདི་ལ་དགོངས་ཏེ་རྡོ་རྗེ་སྙིང་འགྲེལ་ལས། དེ་ནས་བྱེ་བྲག་སྨྲ་བའི་གཞུང་། ། དེ་ནས་མདོ་སྡེ་པ་ཞེས་འགྱུར། ། རང་ཆོས་རྣམ་ཤེས་སྨྲ་བ་དང་། ། དེ་ནས་དབུ་མའི་གཞུང་ཞེས་བྱ། ། ཞེས་དང་། ཡང་དེ་ཉིད་ལས། ཐུབ་པའི་གཞུང་ནི་ལྔ་པ་མེད། ། ཅེས་དང་། དགྱེས་རྡོར་གྱི་གཞུང་ལས། དེ་ནས་བྱེ་བྲག་སྨྲ་བ་བསྟན། ། མདོ་སྡེ་པ་ཡང་དེ་བཞིན་ནོ།།དེ་ནས་རྣལ་འབྱོར་སྤྱོད་པ་ཉིད། ། དེ་ཡི་རྗེས་སུ་དབུ་མ་བསྟན། ཞེས་དང་། ། རིགས་ལྡན་གྲགས་པས། བྱེ་བྲག་སྨྲ་དང་མདོ་སྡེ་པ། ། རྣལ་འབྱོར་སྤྱོད་དང་དབུ་མ་རུ། ། འགྱུར་རོ། ཞེས་དང་། ། རྡོ་རྗེ་ཨ་ར་ལའི་རྒྱུད་ལས། ཁ་ཅིག་ཕ་རོལ་ཕྱིན་པའི་ཚུལ། ། ཁ་ཅིག་བྱེ་བྲག་སྨྲ་བའི་ལམ།། ཁ་ཅིག་ཏུ་ནི་མདོ་སྡེ་པ། ཁ་ཅིག་ཏུ་ནི་རྣམ་ཤེས་ཉིད། ། ཅེས་དང་།སློབ་དཔོན་ཨ་བ་རྩུ་ཏི་པས། གནས་པ་བཞི་སྟེ། བྱེ་བྲག་ཏུ་སྨྲ་བ་དང་།མདོ་སྡེ་པ་དང་། རྣལ་འབྱོར་སྤྱོད་པ་དང་། དབུ་མ་པའི་དབྱེ་བས་སོ།ཞེས་དང་། སློབ་དཔོན་ལྷན་སྐྱེས་རྡོ་རྗེས་ཀྱང་། མདོ་སྡེ་བྱེ་བྲག་སྨྲ་རྣམ་རིགདབུ་མའི། ཞེས་སོགས་གསུངས་སོ།ཁ་ཅིག་ན་རེ། ནང་པའི་ཐེག་པ་ཆོས་ཅན། ཁྱོད་ཐེག་ཆེན་གྱི་ཐེག་པ་དང་། རང་རྒྱལ་གྱི་ཐེག་པ་དང་། ཉན་ཐོས་ཀྱི་ཐེག་པ་སྟེ་དེ་གསུམ་པོ་གང་རུང་ཞིག་ཡིན་པར་ཐལ། ཁྱོད་ནང་པར་གྱུར་པའི་སངས་རྒྱས་པའི་ཐེག་པ་ཡིན་པའི་ཕྱིར། ཟེར་ན། ཤིན་ཏུ་འདོད་དོ། ནང་པའི་ཐེག་པ་དེ་ཉན་ཐོས་ཀྱི་ཐེག་པ་དང་། རང་རྒྱལ་གྱི་ཐེག་པ་དང་། ཐེག་ཆེན་གྱི་ཐེག་པ་སྟེ་དེ་

156 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།གསུམ་གང་ཡིན་ངོས་བཟུང་ཟེར་ན། གཅིག་ཏུ་མ་ངེས་སོ།འོ་ན་ཁྱོད་ཉོན་ཅིག གཞི་གྲུབ་ན་རྟག་དངོས་གང་རུང་ཡིན་མི་དགོས་པར་ཐལ་ལོ། གསལ་བར་མ་གྲུབ་ན། འོ་ན་གཞི་གྲུབ་ན་རྟག་དངོས་གང་ཡིན་དགོས་ཁྱོད་ཀྱིས་ངོས་ཟུངས་ཤིག གོ་དོན་འགྲིགས། འདིར་ཉན་ཐོས་ཀྱི་དགྲ་བཅོམ་པའི་རྟོགས་པ་སྔོན་དུ་སོང་བའི་བྱང་སེམས་ཚོགས་ལམ་པའི་རྒྱུད་ཀྱི་མྱང་འདས་དེ་ཐེག་པ་མ་ཡིན་པ་དང་མྱང་འདས་གཉིས་ཀྱི་གཞི་མཐུན་ནོ།ཁ་ཅིག་ན་རེ། ནང་པའི་གྲུབ་མཐའ་སྨྲ་བའི་གང་ཟག་ཆོས་ཅན། བྱེ་བྲག་སྨྲ་བ་དང་། མདོ་སྡེ་པ་དང་། སེམས་ཙམ་པ་དང་། དབུ་མ་པ་སྟེ་བཞི་པོ་གང་རུང་ཡིན་པར་ཐལ། ཟེར་ན། འདོད་དོ། དེ་དེ་བཞི་པོ་གང་ཡིན་ཟེར་ན། གཅིག་ཏུ་མ་ངེས་སོ།ཁ་ཅིག་ན་རེ། བྲམ་ཟེ་ཆེན་པོ་ས་ར་ཧ་པ་ཆོས་ཅན། བྱེ་མདོ་དབུ་སེམས་བཞི་པོ་གང་རུང་མ་ཡིན་པར་ཐལ། ཁྱོད་གསང་སྔགས་པ་ཡིན་པའི་ཕྱིར་ཟེར་ན། ཁྱབ་པ་མ་ངེས། རྩ་བའི་གསལ་བར་འདོད་ན། དེ་ཆོས་།ན། ངཿད་བྱེ་མདོ་དབུ་སེམས་བཞི་པོ་གང་རུང་དུ་ཐལ། ཁྱོད་དབུ་མ་པ་ན་པཌི་་ཅི།་།ན་རེ། ནང་པ་ཡིན་ལ་ཆོས་ཐམས་ཅད་བདེན་པར་མ་གྲུབ་པར་འདོད་ཅིང་སྟོང་ཉིད་མེད་དགག་ལས་ལྷག་པའི་སྟོང་ཉིད་ཐ་སྙད་དུའང་འཇོག་རྒྱུ་མེད་པར་སྙིང་ནས་ཡིད་ཆེས་པའི་གྲུབ་མཐའ་སྨྲ་བའི་གང་ཟག་ཆོས་ཅན།ཁྱོད་ནང་པའི་གྲུབ་མཐའ་ཕྱོགས་མཐུན་སྨྲ་བའི་གང་ཟག་མ་ཡིན་པར་ཐལ།ཁྱོད་ནང་པའི་གྲུབ་མཐའ་སྨྲ་བའི་གང་ཟག་མ་ཡིན་པའི་ཕྱིར་ཟེར་ན། ཁྱབ་པ་མ་ངེས། དེ་ཆོས་ཅན། དེར་ཐལ། ཁྱོད་བྱེ་བྲག་སྨྲ་བ་དང་མདོ་སྡེ་པ་དང་།སེམས་ཙམ་པ་དང་། དབུ་མ་པ་སྟེ་དེ་བཞི་པོ་གང་རུང་མ་ཡིན་པའི་ཕྱིར།རྩ་བར་འདོད་ན། དེ་ཆོས་ཅན། ཁྱོད་ནང་པའི་གྲུབ་མཐའ་ཕྱོགས་མཐུན་

མཇུག་ཡོངས་སུ་རྫོགས་་ངུ་འི་བྱ་བ་བསྟན་པ། 157སྨྲ་བའི་གང་ཟག་ཡིན་པར་ཐལ་། ཁྱོད་དབུ་མ་པའི་གྲུབ་མཐའ་ཕྱོགས་མ།ཐུན་སྨྲ་བའི་གང་ཟག་ཡིན་པའི་ཕྱིར།ཁ་ཅིག་ན་རེ། ཆོས་ཐམས་ཅད་བདེན་པར་མ་གྲུབ་པར་འདོད་ཅིང་སྟོང་ཉིད་མེད་དགག་ལས་ལྷག་པའི་སྟོང་ཉིད་ཐ་སྙད་དུའང་འཇོག་རྒྱུ་མེད་པར་སྙིང་ནས་ཡིད་ཆེས་པའི་སྒོ་ནས་གྲུབ་མཐའ་སྨྲ་བའི་ནང་པ་དེ་ཆོས་ཅན། ཁྱོད་ནང་པ་ཕྱོགས་མཐུན་ཙམ་ལས་ནང་པ་མ་ཡིན་པར་ཐལ། ཁྱོད་ནང་པའི་གྲུབ་མཐའ་ཕྱོགས་མཐུན་སྨྲ་བའི་གང་ཟག་ཙམ་ལས་ཁྱོད་ནང་པའི་གྲུབ་མཐའ་སྨྲ་བའི་གང་ཟག་མ་ཡིན་པའི་ཕྱིར། ཟེར་ན། ཁྱབ་པ་མ་ངེས། གསལ་བར་འདོད་ན། དེ་ཆོས་ཅན། ཁྱོད་ནང་པ་ཡིན་པར་ཐལ། ཁྱོད་ཆོས་འདི་པ་ཡིན་པའི་ཕྱིར། ཁྱབ་པ་ངེས་ཏེ། ཆོས་འདི་པ་དང་། ནང་པ་དང་སངས་རྒྱས་པ་རྣམས་རྣམ་གྲངས་ཡིན་པའི་ཕྱིར།ཁ་ཅིག་ན་རེ། བྱེ་མདོ་དབུ་སེམས་བཞི་པོ་གང་རུང་ཡིན་ན་ནང་པའི་གྲུབ་མཐའ་སྨྲ་བཞིན་པའི་གང་ཟག་ཡིན་དགོས་པ་ཐལ། ནང་པའི་གྲུབ་མཐའ་སྨྲ་བའི་གང་ཟག་ཡིན་ན་བྱེ་མདོ་དབུ་སེམས་བཞི་པོ་གང་རུང་ཡིན་དགོས་པའི་ཕྱིར། ཟེར་ན། ཁྱབ་པ་མ་ངེས། རྟགས་དེར་ཐལ། བྱེ་མདོ་དབུ་སེམས་བཞི་པོ་གང་རུང་མ་ཡིན་པའི་ནང་པའི་གྲུབ་མཐའ་སྨྲ་བའི་གང་ཟག་ལྔ་པ་ཞིག་མི་སྲིད་པའི་ཕྱིར། འདི་ལ་དགོངས་ཏེ། རྡོ་རྗེ་སྙིང་འགྲེལ་ལས།ལྔ་པ་ཐུབ་པའི་དགོངས་པ་མིན། ཞེས་གསུངས་སོ། རྩ་བའི་གསལ་བར་འདོད་མི་ནུས་ཏེ། གཉིད་སྟུག་ཙམ་ལ་གནས་པའི་མདོ་སྡེ་པ་དེ་གཉིད་སྟུག་ཙམ་ལ་གནས་བཞིན་པའི་སྐབས་སུ་གཉིད་སྟུག་ཙམ་ལ་གནས་པའི་མདོ་སྡེ་པ་དེ་གྲུབ་མཐའ་གང་ཡང་མི་སྨྲ་བཞིན་པའི་མདོ་སྡེ་པ་ཡིན་པའི་ཕྱིར།ཁ་ཅིག་ན་རེ། ནང་པར་གྱུར་པའི་སངས་རྒྱས་པའི་ལུགས་དེ་བྱེ་བྲག་སྨྲ་བའི་ལུགས་ཡིན་པར་ཐལ། བྱེ་བྲག་སྨྲ་བའི་ལུགས་དེ་ནང་པར་གྱུར་པའི་

156 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།སངས་རྒྱས་པའི་དམན་ལུགས་ཡིན་པའི་ཕྱིར། ཟེར་ན་ཁྱབ་གསལ་མ་ངེས་སོ།ཁ་ཅིག་ན་རེ། གཉིད་སྟུག་ཙམ་ལ་གནས་པའི་མདོ་སྡེ་པ་དེ་གཉིད་སྟུགས་པོ་ལ་གནས་བཞིན་པའི་སྐབས་སུ་གཉིད་སྟུགས་ཙམ་ལ་གནས་པའི་མདོ་སྡེ་པ་ཆོས་ཅན། ཁྱོད་མདོ་སྡེ་པ་མ་ཡིན་པར་ཐལ། ཁྱོད་ནང་པའི་གྲུབ་མཐའ་སྨྲ་བཞིན་པའི་གང་ཟག་མ་ཡིན་པའི་ཕྱིར། ཟེར་ན། ཁྱབ་པ་མ་ངེས།དེ་ཆོས་ཅན། དེར་ཐལ། ཁྱོད་གྲུབ་མཐའ་གང་ཡང་མི་སྨྲ་བཞིན་པའི་གང་ཟག་ཡིན་པའི་ཕྱིར། རྟགས་སླ།ཁ་ཅིག་ན་རེ། རང་རྒྱལ་ཆོས་ཅན། ཁྱོད་ནང་པ་མ་ཡིན་པར་ཐལ།ཁྱོདབྱེ་མདོ་དབུ་སེམས་བཞི་པོ་གང་རུང་མ་ཡིན་པའི་ཕྱིར་ཟེར་ན། ཁྱབ་པ་མ་ངེས་པའི་ལན་ནོ། དེ་ཆོས་ཅན། དེར་ཐལ། ཁྱོད་ཐེག་འབྲིང་པ་ཡིན་པའི་ཕྱིར། དེ་གོང་གི་གསལ་བར་འདོད་མི་ནུས་སོ། འདིར་རང་རྒྱལ་ཆོས་ཅན། ཁྱོད་ནང་པའི་གྲུབ་མཐའ་ཕྱོགས་མཐུན་སྨྲ་བའི་གང་ཟག་ཡིན་པར་ཐལ། ཁྱོད་རིགས་སྨྲའི་མདོ་སྡེ་པའི་གྲུབ་མཐའ་ཕྱོགས་མཐུན་སྨྲ་བའི་གང་ཟག་ཡིན་པའི་ཕྱིར། རྟགས་ཁྱབ་སླ། དེ་ཆོས་ཅན། ཁྱོད་ནང་པའི་གྲུབ་མཐའ་སྨྲ་བའི་གང་ཟག་མ་ཡིན་པར་ཐལ། ཁྱོད་བྱེ་མདོ་དབུ་སེམས་བཞི་པོ་གང་རུང་མ་ཡིན་པའི་ཕྱིར། རྟགས་ཁྱབ་སླ། དེ་ཆོས་ཅན། ཁྱོད་ནང་པ་ཡིན་པར་ཐལ། ཁྱོད་རང་རྒྱལ་ཡིན་པའི་ཕྱིར། རྟགས་ཁྱབ་སླ།

མཇུག་ཡོངས་སུ་རྫོགས་པའི་བྱ་བ་བསྟན་པ། 159གཉིས་པ། ཆིགས་སུ་བཅད་པའི་མེ་རྟག་སེལ་མ་བཀྲམ་པའི་སྒོ་ནས་བསྟན་བཙོས་ཆེན་མོའི་མཇུག་བསྡུ་བ།ཚིགས་སུ་བཅད་པ་མེ་ཏོག་སེམ་མ་བཀྲམ་པའི་སྒོ་ནས་བསྟན་བཅོས་ཆེན་མོའི་མཇུག་བསྡུ་བ་ནི། མཐའ་མེད་སྲིད་པའི་མྱ་ངམ་ཐང་ཆེན་ན། །འདིར་སྣང་མིག་རྒྱུའི་ཆུ་བོའི་རྗེས་སྙེགས་ནས། ། རྣམ་གྲོལ་བདུད་རྩི་ཉམས་སུ་མ་མྱོང་བའི། ། གདུལ་བྱའི་རི་དྭགས་སྐོམ་པས་གདུང་བ་ལ། ། བྱམས་དང་སྙིང་རྗེའི་ཆུ་འཛིན་རབ་དཀྲིགས་ནས། ། ཟབ་རྒྱས་ཆོས་ཀྱི་འབྲུག་སྒྲ་སྒྲོག་བཞིན་དུ། ། ཕན་བདེའི་གྲུ་ཆར་སིབ་སིབ་འབེབས་མཛད་པའི། ། སྐྱབས་གཅིག་དྲིན་ཅན་བླ་མས་དགེ་ལེགས་རྩོལ། །བཀའ་དང་བསྟན་བཅོས་མང་དུ་ཐོས་ན་ཡང་། ། དེའི་དོན་ཉམས་སུ་ལེན་ལ་མི་མཁོ་ཞེས། ། སྒོམ་ཐབས་གཞན་ནས་འཚོལ་བའི་ངལ་བ་འདི། ། གསུང་རབས་གདམས་པར་མ་ཤར་འདི་ཡི་སྐྱོན། །གྲུབ་ཐོབ་རྒྱ་མཚོའི་སྙིང་གཏམ་སྤེལ་བ་ཡི། ། མན་ངག་ཟབ་མོར་དགོས་མེད་སྨྲ་བ་ནི། ། གསང་ཆེན་རྒྱུད་སྡེ་རྒྱ་མཚོའི་སྲོག་གི་སྙིང་། །རྩིས་མེད་ཡན་གར་བོར་བའི་རྟགས་སུ་གསལ། ། དེས་ན་ཐར་འདོད་བློ་གསལ་གཞོན་ནུ་རྣམས། །ཐོས་ཙམ་ཉིད་ནས་སྒོམ་ལ་མི་སྨོད་ཅིང་། ། སྒོམ་ཙམ་ཉིད་ནས་ཐོས་བསམ་མི་སྤང་བར། ། ཐོས་བསམ་འགལ་མེད་ཁྱེར་ཤེས་ཤིན་ཏུ་གཅེས། །དང་པོ་གཞུང་ལུགས་རྒྱ་མཚོའི་གནད་ལ་སྦྱོང་། ། བར་དུ་དེའི་དོན་བསམ་པས་ལན་བརྒྱར་དཔྱད། ། ཐ་མར་བསམ་དོན་སྒོམ་ལ་སྦྱོར་བ་འདི། །དུས་གསུམ་རྒྱལ་བ་ཀུན་གྱི་གཞུང་ལམ་ཡིན། ། རྣམ་རིག་བྱེ་མདོ་

160 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།གསུམ་གྱི་གྲུབ་པའི་མཐའ། ། མ་ཤེས་དེ་ཡིས་དཔལ་ལྡན་དབུ་མ་པ། ། རྣམ་རིག་བྱེ་མདོ་གསུམ་ལས་མཆོག་གྱུར་ཞེས། ། སྨྲ་བ་དམ་བཅའ་ཙམ་དུ་ཟད་མཐོང་ནས། ། འཇིགས་བྲལ་བཅོམ་ལྡན་ཤཱཀྱ་སེང་གེ་དེའི། ། སྲོལ་འཛིན་བྱེ་མདོ་དབུ་སེམས་རྣམ་པ་བཞིའི། །གྲུབ་མཐའ་ལུང་རིགས་ཕྲུགས་མས་སྤེལ་བ་འདི། ། ཐུབ་བསྟན་ཕྱོགས་བརྒྱར་གསལ་བའི་སྒྲོན་མེ་ཡིན། ། ཁ་ཅིག་གྲུབ་མཐའི་རྣམ་བཞག་མང་བཤད་ཀྱང་། ། རིགས་པས་བརྟག་ན་ལྷ་བ་བཞིན་དུ་སོབ། ། འགའ་ཞིག་ལུང་བྲལ་རྟོག་བཟོའི་གྲུབ་པའི་མཐའ། ། སྨྲ་འདི་རྣ་བའི་བདུད་རྩི་མིན་མཐོང་ནས། ། ལུང་རིགས་མཚོན་ཆའི་འཁོར་ལོ་འབུམ་སྤྲོས་ཀྱང་། ། བརྗོད་བྱའི་ལུས་ལ་གནོད་པ་མི་ནུས་པའི། ། ལེགས་པར་བཤད་པ་རྡོ་རྗེའི་གོ་ཆ་འདི། ། བློ་གསལ་གཞོན་ནུའི་དགའ་བའི་རྒྱན་ཆ་ཡིན། ། ལུང་རིགས་དྭངས་གཙང་ཆུ་ཡིས་ལེགས་བཀྲུས་པའི། ། ལེགས་བཤད་ནོར་བུའི་འཕྲིན་ལས་གཟི་འོད་ཀྱིས། ། གདུལ་བྱའི་བློ་ཡི་མུན་པ་རབ་གསལ་ནས། ། མཁྱེན་གཉིས་སྣང་བས་རྟག་ཏུ་འཚོ་གྱུར་ཅིག ཅེས་པ་འདི་ནི་དོན་གྱི་སླད་དུ་མཚན་ནས་སྨོས་ན་རྡོ་རྗེ་འཆང་ཆེན་དགེ་སློང་གི་རྣམ་པར་སྤྲུལ་པ༧མཁན་ཆེན་ཡིད་བཞིན་གྱི་ནོར་བུ༧དོན་བརྒྱུད་ཉི་མ་ཞེས་ས་གསུམ་ན་འགྲན་ཟླ་དང་བྲལ་བའི་དཔལ་ལྡན་བླ་མ་དེའི་ཞབས་ཀྱི་པདྨོ་སྤྱི་བོར་ལེན་པའི་སྐལ་བཟང་ཐོབ་པ་ལས་གཞུང་ལུགས་རྒྱ་མཚོ་ལྟ་བུ་ལ་འཆད་པ་དང་། རྩོད་པ་དང་། རྩོམ་པ་བཅས་ཀྱི་སྤོབས་པ་མི་དམན་པ་ཀུན་བཤད་ཀྱི་བཏགས་མིང་ལ་ངག་དབང་དབྱངས་ཅན་གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མའམ་ཐུན་མོང་དུ་མཁན་མིང་པ་བསྟན་པ་རབ་རྒྱས་ཞེས་འབོད་པས། འབྲུག་སྡིངས་ཆེ་དོན་གྲུབ་མཐོང་སྨོན་གླིང་གི་བཤད་གྲྭ་ཅོག་སྒར་ལུང་རིགས་སྨྲ་བའི་དགའ་ཚལ་ནས་སྦྱར་བ་དགེའོ། ། བཀྲ་ཤིས༑ ། །

161༄ཚོསརན་གྱི་ཚུལ་ལས་འཕྲོས་པའི་གཏམ་འཇམ་དཔལ་དགྱེསཔའི་བཞད་སྒྲ་ཞེས་བྱ་ངསབཞུགསའསྡོ།འཕགས་མ་ཡིད་བཞིན་འཁོར་ལོ་ལ་ཕྱག་འཚལ་ལོ། །ཞི་བསིལ་ཆོས་ཀྱི་སྦྲང་ཆར་ཟེགས་མ་རེས། །བློ་གྲོས་སྤེ་ཏོག་མཐའ་ཡས་བཞད་མཛད་པའི། །ཚེ་རབས་གཏན་གྱི་སྐྱབས་གནས་རིན་ཆེན་གསུམ། །བདེ་ཆེན་འཁོར་ལོའི་རྒྱན་དུ་མཛེས་གྱུར་ཅིག །འཕགས་ཡུལ་མཁས་པའི་ཞལ་རྒྱུན་གཙང་མའི་ཆབ། །བློ་གྲོས་གསལ་བའི་ཡོལ་གོར་ལེགས་བཅུས་ནས། །གཤིས་བཟང་གཟུ་བོར་གནས་པའི་སྐལ་ལྡན་ལ། །འཕང་མེད་སྦྱིན་ནུས་འདི་ཡང་སྐལ་པ་བཟང་ །འདིར་འཐད་ལྡན་ཀྱི་ལན་གྱི་རྣམ་བཞག་དང་འཐད་ལྡན་མ་ཡིན་པའི་ལན་གྱི་རྣམ་བཞག་གཉིས་ཀྱི་རྣམ་དབྱེ་ཅུང་ཟད་བཤད་པར་བྱ་སྟེ། དེའང་ད་ལྟའི་ཐ་མལ་པའི་སོ་སོའི་སྐྱེ་བོ་འདི་རྣམས་འཆི་འགྱུར་མ་ཡིན་ནོ་ཟེར་ན། དེ་ལ་མ་གྲུབ་ཅེས་ལན་འདེབས་རིགས་སོ། དེའང་སྐབས་ཐོབ་ཀྱི་སྒོ་ནས་དེ་འདྲའི་དྲི་བའི་གནད་མཚུངས་རྟགས་ཀྱི་ཐོག་ཏུ་ཁེལ་ཚེ་རྟགས་མ་གྲུབ་པའི་ལན་དང་། རྟགས་གསལ་གཉིས་སུ་ཕྱེ་གསལ་བའི་ཐོག་ཏུ་ཁེལ་ཚེ་གསལ་བ་མ་གྲུབ་པའི་ལན་བཅས་གསལ་ཁ་བཏོད་ནས་འདེབས་རིགས་སོ། ད་ལྟའི་དུས་ན་

162 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།འཆི་ཟིན་གྱི་གང་ཟག་རྣམས་ཟག་བཅས་ཀྱི་ལས་ཉོན་གྱི་སྟོབས་ཀྱིས་རྗེས་སུ་སྲིད་པར་ཉིང་མཚམས་སྦྱོར་འགྱུར་ཡིན་ནམ་ཞེས་འདྲི་ན། དེ་ལ་མ་ངེས་ཞེས་ལན་འདེབས་རིགས་སོ། དེའང་སྐབས་ཐོབ་ཀྱི་སྒོ་ནས་དེ་འདྲའི་དྲི་བའི་གནད་མཚུངས་རྟགས་ཀྱི་ཐོག་ཏུ་ཁེལ་ཚེ་རྟགས་མ་ངེས་པའི་ལན་དང་། རྟགས་གསལ་གཉིས་སུ་ཕྱེ་བའི་གསལ་བའི་ཐོག་ཏུ་ཁེལ་ཚེ་གསལ་བ་མ་ངེས་པའི་ལན་དང་། ཁྱབ་ལན་གྱི་ཐོག་ཏུ་ཁེལ་ཚེ་ཁྱབ་པ་མ་ངེས་པའི་ལན་རྣམས་གསལ་ཁ་བཏོད་ནས་འདེབས་རིགས་སོ། སྒྲ་རྟག་པ་ཡིན་པར་ཐལ། སྒྲ་མི་རྟག་པ་ཡིན་པའི་ཕྱིར། ཟེར་ན། དེ་ལ་ཁྱབ་པ་འགལ་ཞེས་ལན་འདེབས་རིགས་སོ།ད་ལྟའི་ཐ་མལ་པའི་སོ་སོའི་སྐྱེ་བོ་འདི་རྣམས་འཆི་འགྱུར་ཡིན་ནོ། ཟེར་ན།དེ་ལ་འདོད་ཅེས་ལན་འདེབས་རིགས་སོ། དེའང་སྐབས་ཐོབ་ཀྱི་སྒོ་ནས་དེ་འདྲའི་དྲི་བའི་གནད་མཚུངས་རྟགས་ཀྱི་ཐོག་དང་། རྟགས་གསལ་གཉིས་སུ་ཕྱེ་བའི་གསལ་བའི་ཐོག་བཅས་གང་དུ་ཁེལ་ནའང་འདོད་ལན་འདེབས་རིགས་སོ། དེ་ལྟ་བུའི་ལན་འདེབས་ཚུལ་འདི་ལ་རིགས་པའི་གནོད་བྱེད་ནམ་ཡང་མི་འཇུག་ཅིང་ཁྱད་ཆོས་བླ་ན་མེད་པ་ལྡན་པར་མ་ཟད་ཁུངས་ཐུབ་ཀྱི་གཞུང་ཆེན་མང་པོ་ཞིག་འདིའི་རྒྱབ་ཆོས་སུ་རང་ངེར་བཞུགས་སོ། དེའང་དཔེ་མཚོན་གྱི་ཚུལ་དུ་ཁ་ཤས་ཤིག་དྲངས་ན། མངོན་པ་མཛོད་ཀྱི་རང་འགྲེལ་ལས། འདྲི་བ་ནི་རྣམ་པ་བཞི་སྟེ། མགོ་གཅིག་ཏུ་ལུང་བསྟན་པར་བྱ་བ་དང་། རྣམ་པར་ཕྱེ་ནས་ལུང་བསྟན་པར་བྱ་བ་དང་། དྲིས་ནས་ལུང་བསྟན་པར་བྱ་བ་དང།གཞག་པར་བྱ་བའོ། དེ་ལ་གོ་རིམ་བཞིན་དུ། མགོ་གཅིག་དང་ནི་རྣམ་ཕྱེད་དང་། །དྲི་དང་གཞག་པར་ལུང་བསྟན་པ། ། འཆི་དང་སྐྱེ་དང་ཁྱད་པར་འཕགས། ། བདག་གཞན་ལ་སོགས་ལྟ་བུ་ཡིན། ། བར་རིག་པར་བྱ་སྟེ།ཅི་སེམས་ཅན་ཐམས་ཅད་འཆི་བར་འགྱུར་རམ་ཞེས་འདྲི་ན། འཆི་བར་འགྱུར་རོ་ཞེས་མགོ་གཅིག་ཏུ་ལུང་བསྟན་པར་བྱའོ།

ལན་གྱི་ཚུལ་དུ་འཕྲོས་པའི་གཏམ། 163ཅི་སེམ།ས་ཅན་ཐམས་ཅད་སྐྱེ་བར་འགྱུར་རམ་ཞེས་འདྲི་ན། ཉོན་མོངས་པ་དང་བཅས་པ་རྣམས་ནི་སྐྱེ་བར་འགྱུར་གྱི་ཉོན་མོངས་པ་མེད་པ་རྣམས་ནི་མ་ཡིན་ནོ་ཞེས་རྣམ་པར་ཕྱེ་སྟེ་ལུང་བསྟན་པར་བྱའོ། ཅི་མི་འདི་ཁྱད་པར་དུ་འཕགས་པ་ཡིན་ནམ་དམན་པ་ཡིན་ཞེས་འདྲི་ན། གང་ལ་ལྟོས་ཏེ་འདྲི་ཞེས་དྲིས་ནས་ལུང་བསྟན་པར་བྱ་སྟེ། གལ་ཏེ་ལྷ་རྣམས་ལ་ལྟོས་ཏེའོ་ཞེས་ཟེར་ན་ནི་དམན་ནོ་ཞེས་ལུང་བསྟན་པར་བྱའོ། འོན་ཏེ་ངན་སོང་རྣམས་ལ་ལྟོས་ཏེའོ་ཞེས་ཟེར་ན་ནི་ཁྱད་པར་དུ་འཕགས་སོ་ཞེས་ལུང་བསྟན་པར་བྱའོ། ཅི་ཕུང་པོ་རྣམས་ལས་སེམས་ཅན་གཞན་ནམ་གཞན་མ་ཡིན་ཞེས་འདྲི་ན། སེམས་ཅན་གྱི་རྫས་མེད་པའི་ཕྱིར་བཞག་པར་བྱ་སྟེ། མོ་ཤམ་གྱི་བུ་སྔོ་བསངས་སམ་དཀར་ཤམ་ཞེས་བྱ་བ་བཞིན་ནོ། འདི་ཇི་ལྟར་ན་ལུང་མ་བསྟན་པ་ཡིན་ཞེ་ན། དེ་ནི་ལུང་མ་བསྟན་ནོ་ཞེས་དེ་ལྟ་བུར་ལུང་དུ་བསྟན་པའི་ཕྱིར་རོ། ཞེས་དང་།འབྲུག་མཁན་ཆེན་མི་ཕམ་པད་མ་དཀར་པོའི་ཞལ་སྔ་ནས། དྲི་བ་ནི་བཞི་སྟེ།མགོ་གཅིག་ཏུ་ལུང་བསྟན་པར་བྱ་བ་དང་ནི་རྣམ་པར་ཕྱེ་བ་དང་། དྲིས་ནས་དང་། བཞག་པར་བྱ་བས་ལུང་དུ་བསྟན་པ་སྟེ་མཚན་གཞི་རིམ་པ་བཞིན་ཅི་སེམས་ཅན་ཐམས་ཅད་འཆི་བར་འགྱུར་རམ་ཞེས་དྲི་ན། འཆི་བར་འགྱུར་རོ་ཞེས་དང་། ཅི་སེམས་ཅན་ཐམས་ཅད་སྐྱེ་བར་འགྱུར་རམ་ཞེ་ན། ཉོན་མོངས་པ་དང་བཅས་པ་རྣམས་ནི་སྐྱེ་བར་འགྱུར་རོ། ཉོན་མོངས་པ་མེད་པ་རྣམས་ནི་མ་ཡིན་ནོ་ཞེས་དང་། ཅི་མི་འདི་ཁྱད་པར་འཕགས་པ་ཡིན་ནམ་དམན་པ་ཡིན་ཞེས་དྲི་ན་གང་ལ་བལྟོས་ནས་དྲིས་ནས། གལ་ཏེ་ལྷ་རྣམས་ལ་བལྟོས་ཏེ་ཟེར་ན་དམན་ནོ། འོན་ཏེ་ངན་སོང་རྣམས་ལ་བལྟོས་ཏེ་ཞེས་ཟེར་ན་ཁྱད་པར་དུ་འཕགས་སོ་ཞེས་དང་། ཅི་ཕུང་པོ་རྣམས་ལས་སེམས་ཅན་བདག་ཡིན་ནམ་གཞན་ཡིན་ཞེས་པ་ལ་སོགས་པ་དྲི་ན་སེམས་ཅན་གྱི་རྫས་མེད་པའི་ཕྱིར་བཞག་པར་བྱ་སྟེ། མོ་ཤམ་གྱི་བུ་སྔོ་བསངས་སམ་དཀར་ཤམ་ཞེས་བྱ་བ་

164 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།ལྟ་བུ། འདི་ལུང་བསྟན་པར་ཇི་ལྟར་འགྲོ། དེ་ནི་ལུང་མི་སྟོན་ནོ་ཞེས་དེ་ལྟར་ལུང་བསྟན་པས་སོ། ཞེས་དང་། ས་སྐྱ་པཎ་ཆེན་གྱི་ཞལ་སྔ་ནས་ཀྱང་།ལུང་ལ་རྩོད་པའི་གནས་སྐབས་སུ། ། ལུང་གི་དོན་ལ་འདྲི་བའམ། ། མིན་ཡང་ཤིན་ཏུ་ལྐོག་གྱུར་གྱི། ། དོན་ལ་འདྲི་བ་འགལ་བ་མེད། ། ལུང་གི་ཆོས་ལ་རྩོད་པ་ན། སྡེ་སྣོད་གསུམ་གྱི་དོན་ཚུལ་ཁྲིམས་དང་ཤེས་རབ་དང་ཏིང་ངེ་འཛིན་ལས་བཅོམས་ཏེ་འདྲི་བའམ། རྒྱུད་སྡེ་བཞིའི་དོན་སྨིན་པར་བྱེད་པ་དང་གྲོལ་བར་བྱེད་པ་ལས་བརྩམས་ཏེ་འདྲི་བའམ། མདོ་རྒྱུད་ནས་མ་གསུངས་པ་ལྐོག་གྱུར་གྱི་དོན་སྐྱབས་གནས་དཀོན་མཆོག་གསུམ་ལས་གཞན་དབང་ཕྱུག་ལ་སོགས་པའམ། ལྟ་བ་བཀའ་རྟགས་ཀྱི་ཕྱག་རྒྱ་ལས་གཞན་བདག་དང་གང་ཟག་ལ་སོགས་པའམ། སྤྱོད་པ་དབུ་མ་ལས་གཞན་བསོད་ཉམས་དང་ངལ་ཞིང་དུབ་པ་ལ་སོགས་པ་ལས་བརྩམས་ཏེ་འདྲིའམ་མ་རྟོགས་པ་དང་ལོག་རྟོག་དང་ཐེ་ཚོམ་གྱི་སྒོ་ནས་འདྲི་ན། འདྲི་བར་འོས་པས་བཞད་གད་ཀྱི་གནས་མ་ཡིན་ནོ། དེའི་ལན་ཡང་། མདོ་ལས་ལན་གདབ་རྣམ་བཞི་གསུངས། ། མགོ་གཅིག་རྣམ་ཕྱེ་དྲི་དང་གཞག ། རིམ་བཞིན་འཆི་དང་སྐྱེ་བ་དང་། ། བཟང་དང་བདག་གི་ཡོན་ཏན་སོགས། ། བཅོམ་ལྡན་འདས་ཀྱིས་ལན་གདབ་པའི་ཚུལ་བཞི་གསུངས་ཏེ། སྐྱེས་པ་ཐམས་ཅད་འཆི་མི་འཆི།ཞེས་འདྲི་ན་ངེས་པར་འཆི་ཞེས་མགོ་གཅིག་ཏུ་ལན་གདབ། ཤི་བ་ཐམས་ཅད་སྐྱེ་མི་སྐྱེ་ཞེས་འདྲི་ན་བདག་འཛིན་ཅན་སྐྱེ། བདག་འཛིན་མེད་ན་མི་སྐྱེ་ཞེས་རྣམ་པར་ཕྱེ་སྟེ་ལན་གདབ། མིར་སྐྱེས་པ་བཟང་ངམ་ཞེས་འདྲི་ན་གང་ལ་ལྟོས་ཞེས་འདྲི། ངན་འགྲོ་ལ་ལྟོ་ས་ན་བཟང་། ལྷ་ལ་ལྟོས་ན་ངན་ཞེས་ལན་གདབ།བདག་རྟག་གམ་མི་རྟག་ཅེས་འདྲི་ན། བདག་མ་གྲུབ་པས་དེ་ལ་རྟག་པ་དང་མི་རྟག་པ་གཉིས་ཀ་མི་འགྲུབ་བོ་ཞེས་ལན་གདབ། ཅེས་པ་ནས། དྲི་བ་ཀུན་ལ་ལན་གྱི་རྣམ་བཞག་དེ་ལྟར་ཡིན་ནོ་ཞེས་མདོ་ལས་གསུ་ངས་སོ། ཞེས་དང་།

ཝ་ཝ— ལནགྱིསདུའཕྲོས་པ་འི་གཏམ་། 165འཇམ།་མགོན་སངས་རྒྱས་རྡོ་རྗེའི་ཞལ་་སྔ་ནས། དེ་ལྟར་རྒོལ་བ་སྔ་ཕྱི་དྲི་བ་དང་ལན་གྱི་སྒོ་ནས་ཆོས་རྣམ་པར་གཏན་ལ་དབབ་ཚུལ་གྱི་སྙིང་པོ་འདི་ལྟ་སྟེ།ངག་གི་ལྷ་མོར་གུས་བཏུད་ནས་། ། སྟོན་དང་བསྟན་འཛིན་དགོངས་པའི་མཚོ། །འདོད་དགུའི་མཛོད་ཡིན་དེ་ལྟར་ནའང་། ། ཟབ་ཡངས་རྗེས་སུ་འདི་དཔག་བྱ། ། དེ་ཡང་སྔ་མོ་ཞིག་ཐོས་བསམ་པའི་ཁུར་ལེན་དུས། བློ་གསལ་གཞོན་ནུ་མང་པོའི་མཆིད་ལ། ལན་གདབ་པ་དང་། དགོངས་པ་དང་། ལྡེམ་པོར་དགོངས་པ་སོགས་ཀྱང་ངོས་འཛིན་དཔེར་བརྗོད་ཀྱིས་བརྒྱན་པ་ཞིག་དགོས་ཤེས་གླིང་བ་དག་ལ། དྲིས་པ་མཐའ་དག་རིགས་ལམ་ནས་རྒྱས་བཤད་དོན་དུ་འཁྲིལ་བའི་བཤད་པ་མང་དུ་སོང་ཡང་། བརྗེད་ཐོར་འགོད་པའི་ལོང་སྐབས་མ་བྱུང་།ད་ལམ་དལ་བའི་དལ་གཏམ་མདོ་ཙམ་བརྗོད་པ་ནི་འདི་ཡིན་ཏེ། ཆོས་མངོན་པ་མཛོད་ལས། མགོ་གཅིག་དང་ནི་རྣམ་ཕྱེད་དང་། །དྲི་དང་བཞག་པར་ལུང་བསྟན་པ། ། འཆི་དང་སྐྱེ་དང་ཁྱད་པར་འཕགས། ། བདག་དང་གཞན་ལ་ལྟ་བུ་ཡིན། ། ཞེས་ལན་གདབ་ཚུལ་ལམ། ལུང་སྟོན་ཚུལ་བཞི་གསུངས་པའི་དང་པོ། སྐྱེས་པ་ཐམས་ཅད་འཆིའམ་མི་འཆི་ཞེས་འདྲི་ན་འཆི་ཞེས་མགོ་གཅིག་ཏུ་ལན་གདབ། ཤི་བ་ཐམས་ཅད་སྐྱེ་མི་སྐྱེ་ཞེས་འདྲི་ན།བདག་འཛིན་ཅན་སྐྱེ། བདག་འཛིན་མེད་ན་མི་སྐྱེ་ཞེས་རྣམ་པར་ཕྱེ་སྟེ་ལན་གདབ། མིར་སྐྱེས་པ་བཟང་ངམ་ངན་ཞེས་དྲི་ན་གང་ལ་བལྟོས་ནས་ཤེས་དྲི།ངན་འགྲོ་ལ་ལྟོས་ན་བཟང་། ལྷ་ལ་བལྟོས་ན་ངན་ཞེས་ལན་གདབ། བདག་རྟག་གམ་མི་རྟག་ཅེས་དྲི་ན། བདག་མ་གྲུབ་པ་དེ་ལ་རྟག་པ་དང་མི་རྟག་པ་གཉིས་ཀ་མ་གྲུབ་བོ་ཞེས་བཞག་པར་ལན་གདབ་པ་སྟེ་བཞི། དཔེར་བརྗོད་པ་དེ་མཚོན་བྱེད་དུ་བྱས་ནས། བཀའ་དང་བསྟན་བཅོས་ལས་བྱུང་བའི་དྲི་བ་དང་ལན་གྱི་རྣམ་བཞག་གམ། འཇིག་རྟེན་གྱི་འཕྲལ་གཏམ་ལྟ་བུ་ལ་རྒྱས་

166 གྲུབ་མཐའི་བསྟན་བཅོས་མི་ཤིག་རྡོ་རྗེའི་བོ་ཆ།བཀབ་ཀྱང་ལེགས་པར་ཐེགས་ཤིང་བརྗོད་པ་གཙང་བར་འགྱུར་རོ། ཞེས་གསུངས་སོ་།དེ་འདྲའི་རྣམ།་ཐར་སྒོ་བཞི་གང་རུང་གི་ལན་འདེབས་མ་ཤེས་པའི་སྐྱོན་ཅུང་ཙམ།་ཞུ་ན། ཚད་མ་ཀུན་བཏུས་ལས། མངོན་སུམ་དང་ནི་རྗེས་སུ་དཔག ། ཚད་མའོ་མཚན་ཉིད་གཉིས་གཞལ་བྱ། ། དེ་ལ་རབ་སྦྱོར་ཕྱིར་ཚད་མ། གཞན་ནི་ཡོད་པ་མ་ཡིན་ནོ། ཞེས་ཚད་མ་ལ་དབྱེ་ན་མངོན་རྗེས་གཉིས་སུ་དྲང་ངེས་མཛད་ཀྱང་། ཁ་ཅིག་གིས། ཚད་མ་ཡིན་ན་མངོན་རྗེས་གང་རུང་ཡིན་པས་མ་ཁྱབ། ཚད་མ་ཆོས་ཅན། ཞེས་སྨྲ་བ་དང་། ཡང་ཁ་ཅིག་གིས། གསེར་བུམ་ཟངས་བུམ་གཉིས་ལས་བུམ་པ་གང་ཡང་མེད་པའི་ས་ཕྱོགས་ན་ཡོད་པའི་བུམ་པ་ཡིན་ན་གསེར་བུམ་ཟངས་བུམ་གཉིས་པོ་གང་རུང་ཡིན་པས་མ་ཁྱབ། བུམ་པ་ཆོས་ཅན། ཞེས་སྨྲ་བ་དང་། ཚད་མ་ཆོས་ཅན།མངོན་རྗེས་གང་རུང་ཡིན་པར་ཐལ། ཟེར་བ་ལ། ཁ་ཅིག་གིས། རྫས་སྤྱི་མ་ཞེས་ཟེར་བ་ལས་རྣམ་ཐར་སྒོ་བཞི་གང་རུང་གི་དངོས་ལན་མ་ཐེབས་པ་བཅས་ནི་གོང་གསལ་གྱི་རྣམ་ཐར་སྒོ་བཞི་གང་རུང་གི་ལན་འདེབས་མ་ཤེས་པའི་སྐྱོན་ལ་་བརྟེན་ནས་གྲུབ་བོ།གཞན་ཡང་ཁ་ཅིག་གིས་། ཐ་དད་ཅིང་གཞི་མཐུན་མི་སྲིད་པ་ཡིན་ན་ཡོད་པ་ཡིན་པས་ཁྱབ་ཅིང་ཡོད་པ་དང་མེད་པ་གཉིས་ཡོད་པ་མ་ཡིན་ཞིང་ཡོད་པ་དང་མེད་པ་གཉིས་ཐ་དད་ཅིང་གཞི་མཐུན་མི་སྲིད་པ་ཡིན་ཞེས་ཟེར་བཞིན་དུ། ཡོད་པ་དང་མེད་པ་གཉིས་ཆོས་ཅན། ཐ་དད་ཅིང་གཞི་མཐུན་མི་སྲིད་པ་ཡིན་པར་ཐལ། ཞེས་ཟེར་བ་ལ། འདོད་ལན་འདེབས་པར་བྱེད་ཅིང་།ཡང་དེ་ལ། ཡོད་པ་དང་མེད་པ་གཉིས་ཆོས་ཅན། ཡོད་པ་ཡིན་པར་ཐལ།ཐ་དད་ཅིང་གཞི་མ་ཐུན་མི་སྲིད་པ་ཡིན་པའི་ཕྱིར། ཞེས་ཟེར་བ་ལ། སྦྱོར་ལུགས་སྐྱོན་ཅན་ཞེས་སྨྲ་བར་བྱེད་པ་སོགས་ནི། རྣམ་ཐར་སྒོ་བཞི་གང་རུང་གི་

ལན་གྱི་ཚུལ་དུ་འཕྲོས་པའི་གཏམ། 167དངོས་ལ་ན་མ་ཐེབས་ནས་འུ་ཐུག་པའི་ལན་མ་ཡིན་ནམ་དྲང་པོར་བས་མ་པ་ར་མཛོད་དང་དེ་དས་གི་བཟློག་ཕྱོགས་་ཀྱི་སྒོ་ནས་གོང་གསལ་གྱི་རྣམ་ཐར་སྦོ་བཞི་གང་རུང་གི་ལན་འདེབས་ཤེས་པའི་དགེ་མཚན་ཡང་ཤེས་པ་ར་བྱའོ།གཞན་ཡང་ཁ་ཅིག་ནས། སྒྲ་རྟག་པ་ཡིན་པར་ཐལ། ཞེས་པའི་ཐལ་འགྱུར་ལ། ཅིའི་ཕྱིར། ཞེས་ལན་བཏབ་པ་པོས། སྒྲ་རྟག་པ་མ་ཡིན་པར་ཁས་བླངས་པ་ཡིན་པར་ཐལ། ཟེར་ན། རང་ལུགས་ལ་འདོད་མི་རིགས་ཏེ།སྒྲ་རྟག་པ་ཡིན་པར་ཐལ། ཞེས་པའི་ཐལ་འགྱུར་ལ། ཅིའི་ཕྱིར། ཞེས་ལན་བཏབ་པ་པོས། སྒྲ་རྟག་པ་ཡིན་པའི་རྒྱུ་མཚན་ཅི་ཡིན་ན། ཞེས་རྒྱུ་མཚན་འདྲེན་པའི་ཚིག་བསྟན་པ་ཙམ་ལས་སྒྲ་རྟག་པ་ཡིན་མིན་ཅི་ཡང་ཁས་བླངས་པ་མ་ཡིན་སྙམ་མོ། ། འོན་ཀྱང་བོད་བསྡུས་ཀྱི་ལུགས་ལ་ནི་མ་གཏོགས་སོ། ཀྱེ་ཆོས་ཀྱི་གྲོགས་པོ་ལགས་འདོད་པ་མི་འདྲ་བ་ཅུང་ཟད་མཐོང་བ་ཙམ་གྱིས་ཧ་ལས་ནས་སྤྱན་ཆེར་མི་བགྲད་པར། ལེགས་ཆ་ཅུང་ཟད་མཆིས་ན་གཟུ་བོའིབློ་ཡིས་དང་དུ་ལེན་འོས་པ་མ་ཡིན་ནམ། ། སྤྱིར་འུ་ཅག་སྟོན་པ་གཅིག་པའིམཆེད་པོ་རྣམས་དང་ལྷག་པར་དུ་ཁ་བའི་ལྗོངས་ན་མཆིས་པའི་དམ་ཚིག་གཅིག་པའི་དཀར་རྙིང་ས་གསུམ་ཇོ་དགེ་བོ་གསུམ་སོགས་ཀྱི་ལུགས་འཛིན་པ་རྣམས་ཀྱིས་རང་ལུགས་གཙོར་འཛིན་པའི་ཁར་ཕན་ཚུན་དག་སྣང་གི་ནོར་བུའི་འོད་ཀྱིས་ཁྱབ་པར་མཛད་འོས་པ་མ་ཡིན་ནམ། །ཀྱེ་ཀྱེ་གསོན་དང་རྒྱལ་བསྟན་སྒོར་ཞུགས་ཀྱི་གྲོགས་པོ། །བདག་ཅག་ལས་སྨོན་གཅིག་པས་བསྟན་སྒོ་ལ་ཞུགས་ནས། །ཕན་ཚུན་དག་སྣང་དཀར་པོས་འོད་ཞགས་ཀྱིས་སྒྲིལ་ཏེ། །བསྟན་འགྲོར་ཕན་པའི་ལས་ལ་ལྷན་ཅིག་ཏུ་བརྩོན་ནོ། །ལྷག་བསམ་གངས་་རི་དཀར་པོ་ཟླ་འོད་དང་འགྲོགས་ཏེ། །ལེགས་བཤད་འོད་ཀྱི་ཟེསས་མ།་ཕྱོགས་ཀུན་ཏུ་སྤྲོས་པའི། །

རྣམ་དཀར་འོད་སྣང་དཀར་པོས་་གངས་་ཅན་གྱི་རིག་གཞུང་། །ཁ་བ་རི་པའི་རྒྱན་དུ་བཞུགས་པ།་རུ་སྨོན་ནོ། །ཞེས་་པ་འདིའང་སྒྱུ་མ་ལྟ་བུའི་ཆོས་ཚུལ་ལ་གནས་ཏེ་མཁན་མིང་པ་ཤཱཀྱའི་དགེ་སློང་བསྟན་པ་རབ་རྒྱས་སམ་ངག་དབང་དབྱངས་ཅན་གཙུག་ལག་རྒྱ་མཚོ་ལུང་རིགས་སྨྲ་བའི་ཉི་མ་ནས་སྦྱར་བའོ། བཀྲ་ཤིས་བདེ་ལེགས།། ། །

169ཞར་བྱུང་།མདུན་ཤོག་རི་མོའི་མཚོནིཅན།དེ་ཡང་། འཇའ་ཟེར་གྱི་ཐིག་ལེ་འོད་ཕུང་གི་ཀློང་དུ་རྒྱལ་བའི་ལུང་གིས་ཟིན་པའི་བོད་གངས་ཅན་མཚོན་པའི་གངས་རི་དང་ཡང་དེ་གསུམ་གྱིས་སྐྱེས་མཆོག་མར་པ། རྗེ་བཙུན་མི་ལ། མཉམ་མེད་དྭགས་པོ་རིན་པོ་ཆེ་སྟེ་དཀར་བརྒྱུད་གོང་མ་རྣམ་གསུམ་མཚོན། རི་མོ་དེའི་གཡས་གཡོན་གྱི་འབྲུག་ཁ་སྤྲོད་ཀྱིས་རྒྱལ་བ་རྡོ་འཆང་ནས་འཕགས་བོད་ཀྱི་པཎ་གྲུབ་རིམ་རྒྱུད་དང་། དེ་ནས་པཎ་ཆེན་ནཱ་རོ་དེ་ཉིད་སླར་འགྲོ་བའི་དོན་དུ་སྲིད་པ་བཟུང་བའི་ཚུལ་བསྟན་པ་ཆོས་རྗེ་གཙང་པ་རྒྱ་རས་ཆེན་པོས་སྲོལ་གཏོད་པའི་མདོ་སྔགས་ཟུང་འབྲེལ་གྱི་བསྟན་པ་དཔལ་ལྡན་འབྲུག་པ་བཀའ་བརྒྱུད་ཅེས་ཡོངས་སུ་གྲགས་པ་དེའི་མཚན་དོན་མཚུངས་པས་དེ་ལྟར་མཚོན། འབྲུག་གི་རྐང་ལག་ཁ་མིག་སོགས་མ་ཚང་བ་མེད་པ་དང་། འབྲུག་མགོ་མཁར་སྟེགས་པ་དེས་བསྟན་པ་རིན་པོ་ཆེ་འདི་ཉིད་ཚང་ལ་མ་ནོར་བ་དྲི་མ་མེད་པ་མཚོན། འབྲུག་ཁ་མདོག་སེར་པོ་ནི་རྒྱལ་བའི་མཚོན་དོན་ཏེ། ༧རྒྱལ་བའི་བསྟན་པ་སྤྱི་དང་བྱེ་བྲག་དཔལ་ལྡན་འབྲུག་པའི་བསྟན་པ་རིན་པོ་ཆེ་འདི་ཉིད་སྔོན་བསྟན་པ་ཡར་དར་གྱི་སྐབས་བྱ་རྒོད་པོའི་ཉིན་ལམ་བཅོ་བརྒྱད་ཀྱི་སར་ཁྱབ་པ་བྱུང་བས། འཛམ་གླིང་གི་མི་ཕྱེད་འབྲུག་པ། འབྲུག་ཕྱེད་སྤྲང་པོ། སྤྲང་ཕྱེད་གྲུབ་ཐོབ་ཅེས་པ་ལྟར་སླར་བསྟན་འཛིན་གྱི་སྐྱེས་བུ་དམ་པ་རྣམས་ཀྱི་ཐུགས་རྗེ་དང་བཀའ་དྲིན་ལ་བརྟེན་ནས་ཕན་བདེའི་འབྱུང་གནས་བསྟན་པ་རིན་པོ་ཆེ་དར་ཞིང་རྒྱས་པ་དང་། སྐྱེ་

170 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།འགྲོ་ཐམས་ཅད་བདེ་སྐྱིད་ཆོས་ལ་སྤྱོད་རྒྱུ་ཡོང་བའི་རྟེན་འབྲེལ་མཚོན་རྟགས།འབྲུག་གི་སྨ་ར་དཀར་པོ་དང་། སྒལ་ཟེ་མཇུག་མ་སོགས་དམར་པོ། སྐུ་དང་རལ་པ་ལྗང་གུ་བཅས་ཀྱིས་ཞི་དྲག་དབང་གི་ལས་ཐམས་ཅད་ཀྱང་ཐོགས་མེད་དུ་འགྲུབ་པའི་རྟེན་འབྲེལ་མཚོན་པ། སེར་འབྲུག་གི་ལག་པའི་ནང་དུ་ནོར་བུ་ཁ་མདོག་དཀར་པོ། སེར་པོ། མཐིང་གསུམ་པོས་ཕྱི་སོ་ཐར། ནང་བྱང་སེམས། གསང་བ་སྔགས་ཀྱི་ཐེག་པ་རྣམས་མཚོན། མཚོ་དབུས་ཀྱི་པད་མ་དཀར་པོ་རབ་ཏུ་རྒྱས་པས་སངས་རྒྱས་གཉིས་པ་ པད་མ་འབྱུང་གནས།འཕགས་མཆོག་ཕྱག་ན་པད་མོ་སོགས་མཚོན་ཡང་སྐབས་འདིར་ཀུན་མཁྱེན་པད་མ་དཀར་པོ་མཚོན། པད་མའི་སྟེང་གི་རལ་གྲི། གླེགས་བམ། ཉི་མ་བཅས་ཀྱིས་མཁན་ཆེན་བཀའ་དྲིན་ཅན་ལུང་རིག་སྨྲ་བའི་ཉི་མ་གང་དེའི་མཚན་དང་ཆོས་མཚུངས་པས་དེ་ལྟར་བཀོད།ཡང་ཉི་ཟླ་གཉིས་པོས་འགྲོ་བའི་མ་རིག་མུན་པ་སེལ་བ་དང་། ཐབས་ཤེས་ཟུང་སྦྲེལ་གྱི་མཚོན་བྱེད་ཡིན། ཉི་ཟླའི་འོད་ཟེར་གྱིས་གདུལ་བྱ་ཕྱོགས་མེད་དུ་ཁྱབ་པའི་རྟེན་འབྲེལ་མཚོན་བྱེད། ཤེས་རབ་ཀྱི་རལ་གྲི་རིན་ཆེན་དེའི་རྩེ་དབུས་དེར་རིན་ཆེན་བེེཌཱུརྱ་མཚན་པ་ནི། རིགས་བདག་མཁན་ཆེན་ཡིད་བཞིན་ནོར་བུ་དོན་རྒྱུད་ཉི་མ་མཆོག་མཚོན་པ་ཡིན། འབྲུག་གི་ལག་དང་པོ་གཉིས་ཀྱི་འཁོར་ལོ་དང་སྣ་ཚོགས་རྡོ་རྗེ་གཉིས་ནི། སྤྱིར་སྒྲོན་བསྐལ་དང་མུན་བསྐལ་གཉིས་ལས་སྒྲོན་བསྐལ་མཚོན་པ་སྟེ་བསྐལ་པ་འདིར་སངས་རྒྱས་འཇིག་རྟེན་དུ་བྱོན་པ་དང་། ཆོས་འཁོར་རིམ་པ་གསུམ་གསུངས་པ། དེའི་བསྟན་པ་ཉམས་པ་མེད་པར་གནས་པ་མ་ཟད། རྒྱལ་བ་རྡོ་རྗེ་འཆང་ནས་མཁན་ཆེན་ལུང་རིགས་སྨྲ་བའི་ཉི་བའི་ཞབས་ཀྱི་དབར་བརྒྱུད་པ་གསེར་གྱི་ཉག་ཐག་མ་ཆད་པར་གདུལ་བྱའི་བློ་དང་འཚམས་པའི་ཆོས་ཀྱི་འཁོར་ལོ་བསྐོར་དུ་གསོལ་ཞེས་གསོལ་འདེབས་ཞུ་བའམ་ཡང་ན་ཆོས་འཁོར་བར་མ་ཆད་པར་བསྐོར་མཛད་

ཞར་བྱུང་། 171ནས་སེམས་ཅན་གྲངས་མེད་པ་ཐར་པ་དང་ཐམས་ཅད་མཁྱེན་པའི་ལམ་ལ་འགོད་བཞིན་པ་མཚོན་པའོ། སྣ་ཚོགས་རྡོ་རྗེ་རྒྱ་གྲམ་གྱི་མཚོན་དོན་ནི། རྡོ་བྲག་རྒྱས་སྲས་ཀུན་བཟང་རྣམ་རྒྱལ་གསུང་ལས། རྡོ་རྗེ་རྒྱ་གྲམ་ནི་ལས་བཞི་ལྷུན་གྱིས་འགྲུབ་པའི་མཚོན་རྟགས་ཡིན་ཏེ། མཚོན་བྱེད་དཀར་པོ་ནི། ལྷ་ཀླུ་གནོད་སྦྱིན་དྲི་ཟ་ལ་སོགས་པའི་གདོན་རྣམས་ལས་ཐར་བ་དང་། གློ་བུར་ཡེ་འབྲོག་དུས་མིན་པར་འཆི་བ་སོགས་ནད་དང་སྡུག་བསྔལ་བར་ཆད་ཐམས་ཅད་དང་ཉོན་མོངས་པ་དང་ཤེས་བྱའི་སྡིག་སྒྲིབ་ཐམས་ཅད་ཞི་བའི་མཚོན་རྟགས། མཚོན་བྱེད་སེར་པོ་ནི། ཚེ་དང་བསོད་ནམས་དཔལ་འབྱོར་སྙན་གྲགས་གཟི་བརྗིད་ལང་མཚོ་ཟས་ནོར་ལོངས་སྤྱོད་བུ་སློབ་འཁོར་འབངས་མངས་རིས་ཆོས་སྲིད་དར་ཞིང་རྒྱས་པ་དང་། མཁྱེ་བརྩེ་མཐུ་སྟོབས་ནུས་རྩལ་ཉམས་རྟོགས་ཡོན་ཏན་ཐམས་ཅད་གོང་དུ་འཕེལ་བ་དང་། འཇིག་རྟེན་དང་འཇིག་རྟེན་ལས་འདས་པའི་དགེ་ལེགས་ཀྱི་ཡོན་ཏན་ཇི་སྙེད་པ་ཐམས་ཅད་དབྱར་གྱི་ཆུ་གཏེར་ཡར་ངོའི་ཟླ་བ་བཞིན་དུ་འཕེལ་ཞིང་རྒྱས་པའི་མཚོན་རྟགས།མཚོན་བྱེད་དམར་པོ་ནི། འཇིག་རྟེན་ཁམས་ཀྱི་ལྷ་འདྲེ་མི་གསུམ་རྒྱལ་བློན་བཙུན་མོ་སྐྱེ་འགྲོ་ཕོ་མོའི་ཟས་ནོར་ལོངས་སྤྱོད་དང་། དྲེག་ལྡན་མི་དང་མི་མ་ཡིན་མཐའ་བཞིའི་རྒྱལ་ཁམས་མཐའ་དག་གི་མཐུ་བོ་ཆེ་རང་དབང་མེད་པར་མོས་པ་རྣམས་་གཞིས་དབང་དུ་འདུད་པའི་མཚོན་རྟགས། མཚོན་བྱེད་ལྗང་གུ་ནི། གནོད་ཅིང་འཚེ་བར་བྱེད་པའི་གཟུགས་ཅན་གཟུགས་མེད་སོགས་དགྲ་གེགས་ལོག་འདྲེན་འབྱུང་པོ་དམ་སྲི་སྒབ་འདྲེ་མཐའ་བཞིའི་དམག་དཔུང་བྱད་མ་ལྷ་སྲུང་བཅས་ས་ཐམས་ཅད་ཀྱི་གནོད་པ་ལས་གྲོལ་ཞིང་། སངས་རྒྱས་ཀྱི་བསྟན་པ་དང་སེམས་ཅན་གྱི་བདེ་སྐྱིད་ལ་འཚེ་ཞིང་བྱང་ཆུབ་སྒྲུབ་པ་ལ་བར་དུགཅོད་པར་བྱེད་པའི་མ་རུང་གདུག་ཅན་བསམ་ངན་སྦྱོར་རྩུབ་ཚང་བ་ཚར་གཅོད་པའི་དྲག་པོའི་འཕྲིན་ལས་མཚོན་རྟགས། ལྟེ་བ་སྔོན་པོ་ནི། ཞི་རྒྱས་

172 གྲུབ་མཐའི་བསྟན་བཅོས་མི་ཤིག་རྡོ་རྗེའི་གོ་ཆ།དབང་དྲག་ལས་རབ་འབྱམས་ཐོགས་མེད་དུ་ཐམས་ཅད་ལྷུན་གྱིས་འགྲུབ་པའི་མཚོན་རྟགས་བཅས་སོ་ཞེས་དང་། ཡང་དབུས་ཀྱི་མཚོ་མོ་ནི། རྒྱལ་དང་རྒྱལ་སྲས་ཁྱད་པར་བཀའ་བརྒྱུད་གོང་མ་རྣམས་ཀྱི་ཐུགས་དགོངས་ཆུ་བོའི་གཞུང་གཅིག་ཏུ་འཁྱིལ་བ་དང་། དེར་ངང་སེར་སོགས་ཅི་བདེར་གནས་བཞིན་རྒྱུ་བ་ནི། གདུལ་བྱ་སྤྱི་དང་ལྷག་པར་བསྟན་པའི་གཞི་མ་ངུར་མིག་འཛིན་པའི་དགེ་འདུན་རྣམས་མདོ་སྔགས་རིག་གནས་མཐའ་དག་ལ་ཐོས་བསམ་སྒོམ་གསུམ་གྱི་བྱ་བ་ལ་ངང་པ་པད་མཚོར་འཇུག་པ་ལྟ་བུའི་དགའ་དད་སྤྲོ་གསུམ་གྱི་སྒོ་ནས་སྤོང་ཀློག་འཁོར་ལོ་གསུམ་གྱིས་དུས་འདའ་བའི་རྟེན་འབྲེལ་མཚོན་རྟགས། གཤམ་གྱི་ལྷ་མས་དར་དཀར་སེར་ལྷབ་ལྷུབ་ངང་དགའ་འཁྱིལ་ལེར་ཡོད་པ་དེ་གཉིས་ཀྱི་དཀར་པོ་ནི། མཆོད་ཡུལ་དེ་རྣམས་ལ་མ་དད་པ་དང་མ་གུས་པ་སོགས་སེམས་ཉོན་མོངས་པའི་དབང་དུ་མ་ཤོར་བར་དང་འདོད་ཡིད་ཆེས་ཀྱི་དད་པ་བཅོས་མ་མ་ཡིན་པའི་སྒོ་ནས་དཀར་གཙང་གི་ལྷ་རེག་དཀར་པོ་ལྟ་བུ་བདག་སོགས་ཀྱི་སེམས་ལ་ཉོན་མོངས་ཀྱི་དྲི་མས་མ་གོས་པར་ལྷག་བསམ་ཆེན་པོ་ཞུ་བའི་མཚོན་རྟགས། ལྷ་རྫས་སེར་པོ་ནི། བསྟན་པ་དང་སེམས་ཅན་ལ་བཀའ་དྲིན་ཆེ་བ། ལྷག་པར་རང་ཉིད་ལ་བཀའ་དྲིན་ཆེ་བའིབླ་མ་དགེ་བའི་བཤེས་གཉེན་རྣམས་ལ་བཀའ་དྲིན་མཚོན་པར་བྱེད་པའི་ཆེད་དུ་ལྷ་མས་སེར་པོ་འབུལ་སྲོལ་བཅས་མདུན་ཤོག་རི་མོའི་མཚོན་དོན་མདོར་བསྡུས་ཙམ་ཞིག་སེམས་ལ་རྣམ་རྟོག་གང་དྲན་གྱིས་བྲིས་པ་ལ། ཡར་ལུང་ལྷ་བཟོ་བ་སྐྱབས་གསུམ་འཛིན་པའི་དགེ་བསྙེན་ཕུར་བུ་ཚེ་རིང་ནས།

— 1ཡངཟུརདུ་གསལ་གད་རེས་འདི་ཕྱོགས་ནས་་སྐྱབས་རྗེ་མཁན་ཆེན་ཡིད་བཞིན་ནོར་བུའི་་གསུང་གི་ཆ་ཤས་ཙམ་ཞིག་རྒྱ་ཆེའི་ཀློག་པ་པོ་རྣམས་ཀྱི་རྒྱར་སྔར་ལེགས་སྐྱེས་སུ་འབུལ་ཐུབ་པ་ནི། སེམས་བཟང་གི་གྲོགས་པོ་རྣམ་པ་དང་། སྐུ་ཉིད་ཀྱི་ཞལ་སློབ། དད་ཅན་སྦྱིན་བདག་བཅས་ནས་ཤུགས་ཆེའི་རྒྱབ་སྐྱོར་གནང་བའི་ནུས་མཐུ་ལས་གྲུབ་པ་ཞིག་ལགས།དེ་ཡང་གཙོ་བོའི་འགན་འཁུར་བ་རྒན་བསམ་གྲུབ་ལགས་དང་། ལྷ་བཟོ་བ་ཆེན་མོ་ཕུར་བུ་ཚེ་རིང་ལགས། ལྷོ་ཁ་མི་དམ།ངས་དངུལ་ཁང་གི་དབང་རྒྱལ་ལགས། ལྷ་སར་བཅའ་བཞུགས་དཔའ་མཆོ། ཡིག་སྒྱུར་གནང་མཁན་མཁས་གྲུབ་ཆོས་འཕེལ་ལགས་དང་མཚམས་གཅོད་སྒྲོལ་མ་ལགས་བཅས་ནས་ཤུགས་ཆེའི་རྒྱབ་སྐྱོར་གནང་བ་དང་། གཞན་ཡང་དཔལ་འབྱོར་ཐད་ནས་རྒྱབ་སྐྱོར་གནང་མཁན་གྲས་སུ་རྒན་ཚེ་རིང་དབང་ཆེན་དང་། མགོན་པོ་གང་དེའི་ཞལ་སློབ་ཏུ་གྱུར་བ་མདོ་སྔགས་བསྟན་པའི་རྒྱལ་མཚན་ཞི་ཆེན་ཀོང་སྤྲུལ་རིན་པོ་ཆེ་མཆོག་ནས་སྒོར5000ཐམ་པ། དེ་བཞིན་ཞལ་སློབ་ཏུ་གྱུར་བའི་ལྷག་བསམ་ཅན་དཔལ་ལྡན་བསྟན་འཛིན་དང་། ངག་དབང་ཆོས་རྒྱལ།བསྟན་འཛིན་འབྲུག་གྲགས་བཅས་གསུམ་ནས་སྒོར3000ཐམ་པ། ལྷ་ས་ནོར་སྲིད་ཐིང་གི་ཉི་མ་དབང་ཕྱུག་ལགས་ནས་སྒོར1500ཐམ་པ། ལྷ་སར་བཅའ་བཞུགས་དངོས་གྲུབ་དང་ཚེ་རིང་ནང་ཚང་ནས་སྒོ་ར1000ཐམ་པ། གྲ་ནང་སྣམ་འཚོང་བ་ཆེན་མོ་ཉི་མ་རྒྱལ་མཚན་དང་པད་མ་འོད་གསལ་སྐུ་མཆེད་གཉིས་དང་། སྒང་སྟོད་ཕུར་བུ་བཀྲིས་བཅས་གསུམ་ནས་སྒོར3000ཐམ་པ་བཅས་

ཕུལ་སནང་བའི་དསེ་རྩར་བརྟེན་ནས་དད་ཅན་སྦྱིན་པའི་བདག་པོས་་གཙོས་སེམས་ཅན་ཐམས་་ཅད་གནས་སྐབས་ཀྱི་ཉེ་འཚེ་ཐ་དག་ཞི་ནས་མ།ཐར་ཐུག་རྣམ་མ།ཁྱེན་རྫོགས་བྱང་ཐོབ་པ་ར་བསྔོ་རིགས་པ་དང་། རིས་མེད་རྒྱལ་བསྟན་སྤྱི་དང་ཁྱད་པར་མཉམ་མེད་དཀར་བརྒྱུད་པའི་བསྟན་པ་ཕྱོགས་བརྒྱར་རྒྱས་པའི་རྒྱུར་འགྱུར་ཅིག་ཅེས་མགོན་པོ་གང་དེའི་དྲིན་གྱིས་འཚོ་བའི་ཤར་ཕྲུག་པས་ལྷ་ལྡན་ནས།། ། །

ནཱམ་སྒྲིགཱ་འསྦྱི་འཁུར་པ། བསམ་གྲུ1། པ་སྤྲབསྣ་དཟློ་༵།ཊཱ་གཤཱའི་སྭཱ་བ།ཧཱ་པ། ༵་༵་།གྲུབ་མཐའི་བསྟནབཅས་མི་ཐིགརྡོ་རྗེའི་གོ་ཆ།༔སྟུབ ཏྟ༵་།༷་་།སྣ་ཀཱ་སྣ་་ཪྴཏཱ་རྒྱས།༑སྟུ༷འིསྟག ནྜི་རྡོཪྴ།་་སྟུ་་ཤླཽ་།སྣ་ཊྭཱཾ་།༑་ཡིལྷ་སྙམ་སྒྲིག་ཁང་།སྟོ་འཆིཡ ༔་རྗིསྒོཏཱ་ལྡསྣྲུ་པཏྣ་རྙིབྱེ་་ཏྲྂ་ཀཽ་་〉སྡོ་ཪྴསྡི་་དྡྷིཪྴ་་ཇིཇུ་་།ཊཱི་མིསྤོགག བྱེ།་དྡྷི་པར་འཤཱསྦྱི་ད་731་ཀུང་སི།རྒྱུནྟྲ་གཐེབ མྲུ༷༷་0་01སྣང་པདཱུ་སྤྲུ་སྡི་་།ཇི་་ཏྲཱི་ཧཱ༔་།སྤྱ།་པོ་བརྒྱབ།

གསོལབདེབསདྲངསངངདེན་ཚིག་ཞེས་༔རྒྱ བཀཁསནས་།༄༅ཤེ ས ངག་ལ་དབང་སྒྱུར་ཤེས་བྱའི་གནས་ལ་མཁས། ། དཔལ་ལྡན་འབྲུག་པའི་རིང་ལུགས་ཉིན་མོར་འབྱེད། །གངས་ཅན་བསྟན་པ་འཛིན་པའི་བཤེས་གཉེན་མ་ཆོག ། ཞབས་པད་སྲིད་མཐའི་བར་དུ་བརྟན་པར་ཤོག །སོ་ཐར་ཚུལ་ཁྲིམས་ས་གཞི་གཙང་མ་རུ། ། བྱང་སེམས་ཏིང་འཛིན་ལམ་གྱི་མྱུ་གུ་རྒྱས། ། ཤེས་རབ་སྐུ་གསུང་འབྲས་བུ་གཡུར་ཟ་བ། ། བསླབ་གསུམ་རྒྱན་གྱི་སྦུད་དེ་ཞབས་བརྟན་གསོལ། ། དམ་པའི་ཡོན་ཏན་ཀུན་ལ་དབང་འབྱོར་ཞིངན ། འཕགས་ནོར་རིན་ཆེན་བདུན་གྱིས་མངོན་པར་ཕྱུག ། ཆོས་ཀྱི་མཛད་པ་སྲིད་གསུམ་དབང་གྱུར་མགོན། ། མཁན་ཆེན་བསྟན་པ་རབ་རྒྱས་ཞབས་བརྟན་གསོལ། ། འགྲོ་བའི་བླ་མ་མཚུངས་ཟླ་བྲལ་བའི་སྐུ། །གསང་བ་གསུམ་གྱི་གཟི་བྱིན་རབ་ཏུ་འཕྲོ། །དམ་ཆོས་བདུད་རྩིས་གདུལ་བྱ་ཆིམས་མཛད་པས། །བཤདསྐྱབ་བསྟན་པ་དར་ཞིང་རྒྱས་འགྱུར་ཅིག ། བླ་མ་ཡི་དམ་མཁའ་འགྲོའི་བྱིན་རླབས་དངན ། ཆོས་སྐྱོང་མ་མགོནརྣམས་ཀྱི་མཐུ་སྟོབས་དངན ། ལས་འབྲས་བསྲུ་བ་མེད་པའི་བདེན་པའི་མཐུས། ། སྨོན་ལམ་བཏབ་ཚད་ཇི་བཞིན་མྱུར་འགྲུབ་ཤོག ། གཙང་ཤར་ཕྱོགས་མཆོག་སྤྲུལ་༵༵༵་།ན་རིན་པོ་ཆེས་མཛད་པ། སརྦ་མགི་ལོ། དགེ་ལེགསམ་1༠རྶཱ ་ཆ་ བྱེ་ལོ་༧ཁྲོ།༤)། རྩ། 〉〉རྙེ༧༧

5307—་05—06708—སྨོ9 787405067084〉